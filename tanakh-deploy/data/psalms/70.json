{
  "book": "Psalms",
  "bookHebrew": "תהלים",
  "chapter": 70,
  "verses": [
    {
      "number": 1,
      "hebrew": "למנצח לדוד להזכיר"
    },
    {
      "number": 2,
      "hebrew": "אלהים להצילני יהוה לעזרתי חושה"
    },
    {
      "number": 3,
      "hebrew": "יבשו ויחפרו מבקשי נפשי יסגו אחור ויכלמו חפצי רעתי"
    },
    {
      "number": 4,
      "hebrew": "ישובו על־עקב בשתם האמרים האח האח"
    },
    {
      "number": 5,
      "hebrew": "ישישו וישמחו בך כל־מבקשיך ויאמרו תמיד יגדל אלהים אהבי ישועתך"
    },
    {
      "number": 6,
      "hebrew": "ואני עני ואביון אלהים חושה־לי עזרי ומפלטי אתה יהוה אל־תאחר"
    }
  ]
}