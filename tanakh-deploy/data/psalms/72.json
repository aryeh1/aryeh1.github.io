{
  "book": "Psalms",
  "bookHebrew": "תהלים",
  "chapter": 72,
  "verses": [
    {
      "number": 1,
      "hebrew": "לשלמה א‍להים משפטיך למלך תן וצדקתך לבן־מלך"
    },
    {
      "number": 2,
      "hebrew": "ידין עמך בצדק וענייך במשפט"
    },
    {
      "number": 3,
      "hebrew": "ישאו הרים שלום לעם וגבעות בצדקה"
    },
    {
      "number": 4,
      "hebrew": "ישפט ע‍ניי־עם יושיע לבני אביון וידכא עושק"
    },
    {
      "number": 5,
      "hebrew": "ייראוך עם־שמש ולפני ירח דור דורים"
    },
    {
      "number": 6,
      "hebrew": "ירד כמטר על־גז כרביבים זרזיף ארץ"
    },
    {
      "number": 7,
      "hebrew": "יפרח־בימיו צדיק ורב שלום עד־בלי ירח"
    },
    {
      "number": 8,
      "hebrew": "וירד מים עד־ים ומנהר עד־אפסי־ארץ"
    },
    {
      "number": 9,
      "hebrew": "לפניו יכרעו ציים ואיביו עפר ילחכו"
    },
    {
      "number": 10,
      "hebrew": "מלכי תרשיש ואיים מנחה ישיבו מלכי שבא וסבא אשכר יקריבו"
    },
    {
      "number": 11,
      "hebrew": "וישתחוו־לו כל־מלכים כל־גוים יעבדוהו"
    },
    {
      "number": 12,
      "hebrew": "כי־יציל אביון משוע ועני ואין־עזר לו"
    },
    {
      "number": 13,
      "hebrew": "יחס על־דל ואביון ונפשות אביונים יושיע"
    },
    {
      "number": 14,
      "hebrew": "מתוך ומחמס יגאל נפשם וייקר דמם בעיניו"
    },
    {
      "number": 15,
      "hebrew": "ויחי ויתן־לו מזהב שבא ויתפלל בעדו תמיד כל־היום יברכנהו"
    },
    {
      "number": 16,
      "hebrew": "יהי פסת־בר בארץ בראש הרים ירעש כלבנון פריו ויציצו מעיר כעשב הארץ"
    },
    {
      "number": 17,
      "hebrew": "יהי שמו לעולם לפני־שמש ינין [ינון] שמו ויתברכו בו כל־גוים יאשרוהו"
    },
    {
      "number": 18,
      "hebrew": "ברוך יהוה אלהים אלהי ישראל עשה נפלאות לבדו"
    },
    {
      "number": 19,
      "hebrew": "וברוך שם כבודו לעולם וימלא כבודו את־כל הארץ אמן ואמן"
    },
    {
      "number": 20,
      "hebrew": "כלו תפלות דוד בן־ישי"
    }
  ]
}