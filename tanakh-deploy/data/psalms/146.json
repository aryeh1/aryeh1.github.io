{
  "book": "Psalms",
  "bookHebrew": "תהלים",
  "chapter": 146,
  "verses": [
    {
      "number": 1,
      "hebrew": "הללו־יה הללי נפשי את־יהוה"
    },
    {
      "number": 2,
      "hebrew": "אהללה יהוה בחיי אזמרה לאלהי בעודי"
    },
    {
      "number": 3,
      "hebrew": "אל־תבטחו בנדיבים בבן־אדם שאין לו תשועה"
    },
    {
      "number": 4,
      "hebrew": "תצא רוחו ישב לאדמתו ביום ההוא אבדו עשתנתיו"
    },
    {
      "number": 5,
      "hebrew": "אשרי שאל יעקב בעזרו שברו על־יהוה אלהיו"
    },
    {
      "number": 6,
      "hebrew": "עשה שמים וארץ את־הים ואת־כל־אשר־בם השמר אמת לעולם"
    },
    {
      "number": 7,
      "hebrew": "עשה משפט לעשוקים נתן לחם לרעבים יהוה מתיר אסורים"
    },
    {
      "number": 8,
      "hebrew": "יהוה פקח עורים יהוה זקף כפופים יהוה אהב צדיקים"
    },
    {
      "number": 9,
      "hebrew": "יהוה שמר את־גרים יתום ואלמנה יעודד ודרך רשעים יעות"
    },
    {
      "number": 10,
      "hebrew": "ימלך יהוה לעולם אלהיך ציון לדר ודר הללו־יה"
    }
  ]
}