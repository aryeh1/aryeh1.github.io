{
  "book": "Psalms",
  "bookHebrew": "תהלים",
  "chapter": 108,
  "verses": [
    {
      "number": 1,
      "hebrew": "שיר מזמור לדוד"
    },
    {
      "number": 2,
      "hebrew": "נכון לבי אלהים אשירה ואזמרה אף־כבודי"
    },
    {
      "number": 3,
      "hebrew": "עורה הנבל וכנור אעירה שחר"
    },
    {
      "number": 4,
      "hebrew": "אודך בעמים יהוה ואזמרך בל־אמים"
    },
    {
      "number": 5,
      "hebrew": "כי־גדול מעל־שמים חסדך ועד־שחקים אמתך"
    },
    {
      "number": 6,
      "hebrew": "רומה על־שמים אלהים ועל כל־הארץ כבודך"
    },
    {
      "number": 7,
      "hebrew": "למען יחלצון ידידיך הושיעה ימינך וענני"
    },
    {
      "number": 8,
      "hebrew": "אלהים דבר בקדשו אעלזה אחלקה שכם ועמק סכות אמדד"
    },
    {
      "number": 9,
      "hebrew": "לי גלעד לי מנשה ואפרים מעוז ראשי יהודה מחקקי"
    },
    {
      "number": 10,
      "hebrew": "מואב סיר רחצי על־אדום אשליך נעלי עלי־פלשת אתרועע"
    },
    {
      "number": 11,
      "hebrew": "מי יבלני עיר מבצר מי נחני עד־אדום"
    },
    {
      "number": 12,
      "hebrew": "הלא־אלהים זנחתנו ולא־תצא אלהים בצבאתינו"
    },
    {
      "number": 13,
      "hebrew": "הבה־לנו עזרת מצר ושוא תשועת אדם"
    },
    {
      "number": 14,
      "hebrew": "באלהים נעשה־חיל והוא יבוס צרינו"
    }
  ]
}