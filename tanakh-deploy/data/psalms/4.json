{
  "book": "Psalms",
  "bookHebrew": "תהלים",
  "chapter": 4,
  "verses": [
    {
      "number": 1,
      "hebrew": "למנצח בנגינות מזמור לדוד"
    },
    {
      "number": 2,
      "hebrew": "בקראי ענני אלהי צדקי בצר הרחבת לי חנני ושמע תפלתי"
    },
    {
      "number": 3,
      "hebrew": "בני איש עד־מה כבודי לכלמה תאהבון ריק תבקשו כזב סלה"
    },
    {
      "number": 4,
      "hebrew": "ודעו כי־הפלה יהוה חסיד לו יהוה ישמע בקראי אליו"
    },
    {
      "number": 5,
      "hebrew": "רגזו ואל־תחטאו אמרו בלבבכם על־משכבכם ודמו סלה"
    },
    {
      "number": 6,
      "hebrew": "זבחו זבחי־צדק ובטחו אל־יהוה"
    },
    {
      "number": 7,
      "hebrew": "רבים אמרים מי־יראנו טוב נסה־עלינו אור פניך יהוה"
    },
    {
      "number": 8,
      "hebrew": "נתתה שמחה בלבי מעת דגנם ותירושם רבו"
    },
    {
      "number": 9,
      "hebrew": "בשלום יחדו אשכבה ואישן כי־אתה יהוה לבדד לבטח תושיבני"
    }
  ]
}