{
  "book": "Psalms",
  "bookHebrew": "תהלים",
  "chapter": 125,
  "verses": [
    {
      "number": 1,
      "hebrew": "שיר המעלות הבטחים ביהוה כהר־ציון לא־ימוט לעולם ישב"
    },
    {
      "number": 2,
      "hebrew": "ירושלם הרים סביב לה ויהוה סביב לעמו מעתה ועד־עולם"
    },
    {
      "number": 3,
      "hebrew": "כי לא ינוח שבט הרשע על גורל הצדיקים למען לא־ישלחו הצדיקים בעולתה ידיהם"
    },
    {
      "number": 4,
      "hebrew": "היטיבה יהוה לטובים ולישרים בלבותם"
    },
    {
      "number": 5,
      "hebrew": "והמטים עקלקלותם יוליכם יהוה את־פעלי האון שלום על־ישראל"
    }
  ]
}