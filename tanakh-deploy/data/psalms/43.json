{
  "book": "Psalms",
  "bookHebrew": "תהלים",
  "chapter": 43,
  "verses": [
    {
      "number": 1,
      "hebrew": "שפטני אלהים וריבה ריבי מגוי לא־חסיד מאיש־מרמה ועולה תפלטני"
    },
    {
      "number": 2,
      "hebrew": "כי־אתה אלהי מעוזי למה זנחתני למה־קדר אתהלך בלחץ אויב"
    },
    {
      "number": 3,
      "hebrew": "שלח־אורך ואמתך המה ינחוני יביאוני אל־הר־קדשך ואל־משכנותיך"
    },
    {
      "number": 4,
      "hebrew": "ואבואה אל־מזבח אלהים אל־אל שמחת גילי ואודך בכנור אלהים אלהי"
    },
    {
      "number": 5,
      "hebrew": "מה־תשתוחחי נפשי ומה־תהמי עלי הוחילי לאלהים כי־עוד אודנו ישועת פני ואלהי"
    }
  ]
}