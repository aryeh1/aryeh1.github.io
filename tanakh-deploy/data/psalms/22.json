{
  "book": "Psalms",
  "bookHebrew": "תהלים",
  "chapter": 22,
  "verses": [
    {
      "number": 1,
      "hebrew": "למנצח על־אילת השחר מזמור לדוד"
    },
    {
      "number": 2,
      "hebrew": "אלי אלי למה עזבתני רחוק מישועתי דברי שאגתי"
    },
    {
      "number": 3,
      "hebrew": "א‍להי אקרא יומם ולא תענה ולילה ולא־דומיה לי"
    },
    {
      "number": 4,
      "hebrew": "ואתה קדוש יושב תהלות ישראל"
    },
    {
      "number": 5,
      "hebrew": "בך בטחו אבתינו בטחו ותפלטמו"
    },
    {
      "number": 6,
      "hebrew": "אליך זעקו ונמלטו בך בטחו ולא־בושו"
    },
    {
      "number": 7,
      "hebrew": "ואנכי תולעת ולא־איש חרפת אדם ובזוי עם"
    },
    {
      "number": 8,
      "hebrew": "כל־ראי ילעגו לי יפטירו בשפה יניעו ראש"
    },
    {
      "number": 9,
      "hebrew": "גל אל־יהוה יפלטהו יצילהו כי חפץ בו"
    },
    {
      "number": 10,
      "hebrew": "כי־אתה גחי מבטן מבטיחי על־שדי אמי"
    },
    {
      "number": 11,
      "hebrew": "עליך השלכתי מרחם מבטן אמי אלי אתה"
    },
    {
      "number": 12,
      "hebrew": "אל־תרחק ממני כי־צרה קרובה כי־אין עוזר"
    },
    {
      "number": 13,
      "hebrew": "סבבוני פרים רבים אבירי בשן כתרוני"
    },
    {
      "number": 14,
      "hebrew": "פצו עלי פיהם אריה טרף ושאג"
    },
    {
      "number": 15,
      "hebrew": "כמים נשפכתי והתפרדו כל־עצמותי היה לבי כדונג נמס בתוך מעי"
    },
    {
      "number": 16,
      "hebrew": "יבש כחרש כחי ולשוני מדבק מלקוחי ולעפר־מות תשפתני"
    },
    {
      "number": 17,
      "hebrew": "כי סבבוני כלבים עדת מרעים הקיפוני כארי ידי ורגלי"
    },
    {
      "number": 18,
      "hebrew": "אספר כל־עצמותי המה יביטו יראו־בי"
    },
    {
      "number": 19,
      "hebrew": "יחלקו בגדי להם ועל־לבושי יפילו גורל"
    },
    {
      "number": 20,
      "hebrew": "ואתה יהוה אל־תרחק אילותי לעזרתי חושה"
    },
    {
      "number": 21,
      "hebrew": "הצילה מחרב נפשי מיד־כלב יחידתי"
    },
    {
      "number": 22,
      "hebrew": "הושיעני מפי אריה ומקרני רמים עניתני"
    },
    {
      "number": 23,
      "hebrew": "אספרה שמך לאחי בתוך קהל אהללך"
    },
    {
      "number": 24,
      "hebrew": "יראי יהוה הללוהו כל־זרע יעקב כבדוהו וגורו ממנו כל־זרע ישראל"
    },
    {
      "number": 25,
      "hebrew": "כי לא־בזה ולא שקץ ענות עני ולא־הסתיר פניו ממנו ובשועו אליו שמע"
    },
    {
      "number": 26,
      "hebrew": "מאתך תהלתי בקהל רב נדרי אשלם נגד יראיו"
    },
    {
      "number": 27,
      "hebrew": "יאכלו ענוים וישבעו יהללו יהוה דרשיו יחי לבבכם לעד"
    },
    {
      "number": 28,
      "hebrew": "יזכרו וישבו אל־יהוה כל־אפסי־ארץ וישתחוו לפניך כל־משפחות גוים"
    },
    {
      "number": 29,
      "hebrew": "כי ליהוה המלוכה ומשל בגוים"
    },
    {
      "number": 30,
      "hebrew": "אכלו וישתחוו כל־דשני־ארץ לפניו יכרעו כל־יורדי עפר ונפשו לא חיה"
    },
    {
      "number": 31,
      "hebrew": "זרע יעבדנו יספר לאדני לדור"
    },
    {
      "number": 32,
      "hebrew": "יבאו ויגידו צדקתו לעם נולד כי עשה"
    }
  ]
}