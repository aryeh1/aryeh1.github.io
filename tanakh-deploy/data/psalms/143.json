{
  "book": "Psalms",
  "bookHebrew": "תהלים",
  "chapter": 143,
  "verses": [
    {
      "number": 1,
      "hebrew": "מזמור לדוד יהוה שמע תפלתי האזינה אל־תחנוני באמנתך ענני בצדקתך"
    },
    {
      "number": 2,
      "hebrew": "ואל־תבוא במשפט את־עבדך כי לא־יצדק לפניך כל־חי"
    },
    {
      "number": 3,
      "hebrew": "כי רדף אויב נפשי דכא לארץ חיתי הושיבני במחשכים כמתי עולם"
    },
    {
      "number": 4,
      "hebrew": "ותתעטף עלי רוחי בתוכי ישתומם לבי"
    },
    {
      "number": 5,
      "hebrew": "זכרתי ימים מקדם הגיתי בכל־פעלך במעשה ידיך אשוחח"
    },
    {
      "number": 6,
      "hebrew": "פרשתי ידי אליך נפשי כארץ־עיפה לך סלה"
    },
    {
      "number": 7,
      "hebrew": "מהר ענני יהוה כלתה רוחי אל־תסתר פניך ממני ונמשלתי עם־ירדי בור"
    },
    {
      "number": 8,
      "hebrew": "השמיעני בבקר חסדך כי־בך בטחתי הודיעני דרך־זו אלך כי־אליך נשאתי נפשי"
    },
    {
      "number": 9,
      "hebrew": "הצילני מאיבי יהוה אליך כסתי"
    },
    {
      "number": 10,
      "hebrew": "למדני לעשות רצונך כי־אתה אלוהי רוחך טובה תנחני בארץ מישור"
    },
    {
      "number": 11,
      "hebrew": "למען־שמך יהוה תחיני בצדקתך תוציא מצרה נפשי"
    },
    {
      "number": 12,
      "hebrew": "ובחסדך תצמית איבי והאבדת כל־צררי נפשי כי אני עבדך"
    }
  ]
}