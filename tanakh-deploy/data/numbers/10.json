{
  "book": "Numbers",
  "bookHebrew": "במדבר",
  "chapter": 10,
  "verses": [
    {
      "number": 1,
      "hebrew": "וידבר יהוה אלמשה לאמר"
    },
    {
      "number": 2,
      "hebrew": "עשה לך שתי חצוצרת כסף מקשה תעשה אתם והיו לך למקרא העדה ולמסע אתהמחנות"
    },
    {
      "number": 3,
      "hebrew": "ותקעו בהן ונועדו אליך כלהעדה אלפתח אהל מועד"
    },
    {
      "number": 4,
      "hebrew": "ואםבאחת יתקעו ונועדו אליך הנשיאים ראשי אלפי ישראל"
    },
    {
      "number": 5,
      "hebrew": "ותקעתם תרועה ונסעו המחנות החנים קדמה"
    },
    {
      "number": 6,
      "hebrew": "ותקעתם תרועה שנית ונסעו המחנות החנים תימנה תרועה יתקעו למסעיהם"
    },
    {
      "number": 7,
      "hebrew": "ובהקהיל אתהקהל תתקעו ולא תריעו"
    },
    {
      "number": 8,
      "hebrew": "ובני אהרן הכהנים יתקעו בחצצרות והיו לכם לחקת עולם לדרתיכם"
    },
    {
      "number": 9,
      "hebrew": "וכיתבאו מלחמה בארצכם עלהצר הצרר אתכם והרעתם בחצצרת ונזכרתם לפני יהוה אלהיכם ונושעתם מאיביכם"
    },
    {
      "number": 10,
      "hebrew": "וביום שמחתכם ובמועדיכם ובראשי חדשיכם*(בספרי ספרד ואשכנז חדשכם) ותקעתם בחצצרת על עלתיכם ועל זבחי שלמיכם והיו לכם לזכרון לפני אלהיכם אני יהוה אלהיכם ",
      "parsha": "פ"
    },
    {
      "number": 11,
      "hebrew": "ויהי בשנה השנית בחדש השני בעשרים בחדש נעלה הענן מעל משכן העדת"
    },
    {
      "number": 12,
      "hebrew": "ויסעו בניישראל למסעיהם ממדבר סיני וישכן הענן במדבר פארן"
    },
    {
      "number": 13,
      "hebrew": "ויסעו בראשנה עלפי יהוה בידמשה"
    },
    {
      "number": 14,
      "hebrew": "ויסע דגל מחנה בנייהודה בראשנה לצבאתם ועלצבאו נחשון בןעמינדב"
    },
    {
      "number": 15,
      "hebrew": "ועלצבא מטה בני יששכר נתנאל בןצוער"
    },
    {
      "number": 16,
      "hebrew": "ועלצבא מטה בני זבולן אליאב בןחלן"
    },
    {
      "number": 17,
      "hebrew": "והורד המשכן ונסעו בניגרשון ובני מררי נשאי המשכן"
    },
    {
      "number": 18,
      "hebrew": "ונסע דגל מחנה ראובן לצבאתם ועלצבאו אליצור בןשדיאור"
    },
    {
      "number": 19,
      "hebrew": "ועלצבא מטה בני שמעון שלמיאל בןצורישדי"
    },
    {
      "number": 20,
      "hebrew": "ועלצבא מטה בניגד אליסף בןדעואל"
    },
    {
      "number": 21,
      "hebrew": "ונסעו הקהתים נשאי המקדש והקימו אתהמשכן עדבאם"
    },
    {
      "number": 22,
      "hebrew": "ונסע דגל מחנה בניאפרים לצבאתם ועלצבאו אלישמע בןעמיהוד"
    },
    {
      "number": 23,
      "hebrew": "ועלצבא מטה בני מנשה גמליאל בןפדהצור"
    },
    {
      "number": 24,
      "hebrew": "ועלצבא מטה בני בנימן אבידן בןגדעוני"
    },
    {
      "number": 25,
      "hebrew": "ונסע דגל מחנה בנידן מאסף לכלהמחנת לצבאתם ועלצבאו אחיעזר בןעמישדי"
    },
    {
      "number": 26,
      "hebrew": "ועלצבא מטה בני אשר פגעיאל בןעכרן"
    },
    {
      "number": 27,
      "hebrew": "ועלצבא מטה בני נפתלי אחירע בןעינן"
    },
    {
      "number": 28,
      "hebrew": "אלה מסעי בניישראל לצבאתם ויסעו         "
    },
    {
      "number": 29,
      "hebrew": "ויאמר משה לחבב בןרעואל המדיני חתן משה נסעים אנחנו אלהמקום אשר אמר יהוה אתו אתן לכם לכה אתנו והטבנו לך כייהוה דברטוב עלישראל"
    },
    {
      "number": 30,
      "hebrew": "ויאמר אליו לא אלך כי אםאלארצי ואלמולדתי אלך"
    },
    {
      "number": 31,
      "hebrew": "ויאמר אלנא תעזב אתנו כי עלכן ידעת חנתנו במדבר והיית לנו לעינים"
    },
    {
      "number": 32,
      "hebrew": "והיה כיתלך עמנו והיה הטוב ההוא אשר ייטיב יהוה עמנו והטבנו לך"
    },
    {
      "number": 33,
      "hebrew": "ויסעו מהר יהוה דרך שלשת ימים וארון בריתיהוה נסע לפניהם דרך שלשת ימים לתור להם מנוחה"
    },
    {
      "number": 34,
      "hebrew": "וענן יהוה עליהם יומם בנסעם מןהמחנה         "
    },
    {
      "number": 35,
      "hebrew": " ויהי בנסע הארן ויאמר משה קומה יהוה ויפצו איביך וינסו משנאיך מפניך"
    },
    {
      "number": 36,
      "hebrew": "ובנחה יאמר שובה יהוה רבבות אלפי ישראל  ",
      "parsha": "פ"
    }
  ]
}
