{
  "book": "Ezra",
  "bookHebrew": "עזרא",
  "chapter": 7,
  "verses": [
    {
      "number": 1,
      "hebrew": "ואחר הדברים האלה במלכות ארתחשסתא מלך־פרס עזרא בן־שריה בן־עזריה בן־חלקיה"
    },
    {
      "number": 2,
      "hebrew": "בן־שלום בן־צדוק בן־אחיטוב"
    },
    {
      "number": 3,
      "hebrew": "בן־אמריה בן־עזריה בן־מריות"
    },
    {
      "number": 4,
      "hebrew": "בן־זרחיה בן־עזי בן־בקי"
    },
    {
      "number": 5,
      "hebrew": "בן־אבישוע בן־פינחס בן־אלעזר בן־אהרן הכהן הראש"
    },
    {
      "number": 6,
      "hebrew": "הוא עזרא עלה מבבל והוא־ספר מהיר בתורת משה אשר־נתן יהוה אלהי ישראל ויתן־לו המלך כיד־יהוה אלהיו עליו כל בקשתו"
    },
    {
      "number": 7,
      "hebrew": "ויעלו מבני־ישראל ומן־הכהנים והלוים והמשררים והשערים והנתינים אל־ירושלם בשנת־שבע לארתחשסתא המלך"
    },
    {
      "number": 8,
      "hebrew": "ויבא ירושלם בחדש החמישי היא שנת השביעית למלך"
    },
    {
      "number": 9,
      "hebrew": "כי באחד לחדש הראשון הוא יסד המעלה מבבל ובאחד לחדש החמישי בא אל־ירושלם כיד־אלהיו הטובה עליו"
    },
    {
      "number": 10,
      "hebrew": "כי עזרא הכין לבבו לדרוש את־תורת יהוה ולעשת וללמד בישראל חק ומשפט"
    },
    {
      "number": 11,
      "hebrew": "וזה פרשגן הנשתון אשר נתן המלך ארתחשסתא לעזרא הכהן הספר ספר דברי מצות־יהוה וחקיו על־ישראל"
    },
    {
      "number": 12,
      "hebrew": "ארתחשסתא מלך מלכיא לעזרא כהנא ספר דתא די־אלה שמיא גמיר וכענת"
    },
    {
      "number": 13,
      "hebrew": "מני שים טעם די כל־מתנדב במלכותי מן־עמה ישראל וכהנוהי ולויא למהך לירושלם עמך יהך"
    },
    {
      "number": 14,
      "hebrew": "כל־קבל די מן־קדם מלכא ושבעת יעטהי שליח לבקרא על־יהוד ולירושלם בדת אלהך די בידך"
    },
    {
      "number": 15,
      "hebrew": "ולהיבלה כסף ודהב די־מלכא ויעטוהי התנדבו לאלה ישראל די בירושלם משכנה"
    },
    {
      "number": 16,
      "hebrew": "וכל כסף ודהב די תהשכח בכל מדינת בבל עם התנדבות עמא וכהניא מתנדבין לבית אלההם די בירושלם"
    },
    {
      "number": 17,
      "hebrew": "כל־קבל דנה אספרנא תקנא בכספא דנה תורין דכרין אמרין ומנחתהון ונסכיהון ותקרב המו על־מדבחה די בית אלהכם די בירושלם"
    },
    {
      "number": 18,
      "hebrew": "ומה די עליך [עלך] ועל־אחיך [אחך] ייטב בשאר כספא ודהבה למעבד כרעות אלהכם תעבדון"
    },
    {
      "number": 19,
      "hebrew": "ומאניא די־מתיהבין לך לפלחן בית אלהך השלם קדם אלה ירושלם"
    },
    {
      "number": 20,
      "hebrew": "ושאר חשחות בית אלהך די יפל־לך למנתן תנתן מן־בית גנזי מלכא"
    },
    {
      "number": 21,
      "hebrew": "ומני אנה ארתחשסתא מלכא שים טעם לכל גזבריא די בעבר נהרה די כל־די ישאלנכון עזרא כהנה ספר דתא די־אלה שמיא אספרנא יתעבד"
    },
    {
      "number": 22,
      "hebrew": "עד־כסף ככרין מאה ועד־חנטין כרין מאה ועד־חמר בתין מאה ועד־בתין משח מאה ומלח די־לא כתב"
    },
    {
      "number": 23,
      "hebrew": "כל־די מן־טעם אלה שמיא יתעבד אדרזדא לבית אלה שמיא די־למה להוא קצף על־מלכות מלכא ובנוהי"
    },
    {
      "number": 24,
      "hebrew": "ולכם מהודעין די כל־כהניא ולויא זמריא תרעיא נתיניא ופלחי בית אלהא דנה מנדה בלו והלך לא שליט למרמא עליהם"
    },
    {
      "number": 25,
      "hebrew": "ואנת עזרא כחכמת אלהך די־בידך מני שפטין ודינין די־להון דאנין [דאינין] לכל־עמה די בעבר נהרה לכל־ידעי דתי אלהך ודי לא ידע תהודעון"
    },
    {
      "number": 26,
      "hebrew": "וכל־די־לא להוא עבד דתא די־אלהך ודתא די מלכא אספרנא דינה להוא מתעבד מנה הן למות הן לשרשו [לשרשי] הן־לענש נכסין ולאסורין"
    },
    {
      "number": 27,
      "hebrew": "ברוך יהוה אלהי אבותינו אשר נתן כזאת בלב המלך לפאר את־בית יהוה אשר בירושלם"
    },
    {
      "number": 28,
      "hebrew": "ועלי הטה־חסד לפני המלך ויועציו ולכל־שרי המלך הגברים ואני התחזקתי כיד־יהוה אלהי עלי ואקבצה מישראל ראשים לעלות עמי"
    }
  ]
}