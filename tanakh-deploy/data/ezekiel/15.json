{
  "book": "Ezekiel",
  "bookHebrew": "יחזקאל",
  "chapter": 15,
  "verses": [
    {
      "number": 1,
      "hebrew": "ויהי דבר־יהוה אלי לאמר"
    },
    {
      "number": 2,
      "hebrew": "בן־אדם מה־יהיה עץ־הגפן מכל־עץ הזמורה אשר היה בעצי היער"
    },
    {
      "number": 3,
      "hebrew": "היקח ממנו עץ לעשות למלאכה אם־יקחו ממנו יתד לתלות עליו כל־כלי"
    },
    {
      "number": 4,
      "hebrew": "הנה לאש נתן לאכלה את שני קצותיו אכלה האש ותוכו נחר היצלח למלאכה"
    },
    {
      "number": 5,
      "hebrew": "הנה בהיותו תמים לא יעשה למלאכה אף כי־אש אכלתהו ויחר ונעשה עוד למלאכה"
    },
    {
      "number": 6,
      "hebrew": "לכן כה אמר אדני יהוה כאשר עץ־הגפן בעץ היער אשר־נתתיו לאש לאכלה כן נתתי את־ישבי ירושלם"
    },
    {
      "number": 7,
      "hebrew": "ונתתי את־פני בהם מהאש יצאו והאש תאכלם וידעתם כי־אני יהוה בשומי את־פני בהם"
    },
    {
      "number": 8,
      "hebrew": "ונתתי את־הארץ שממה יען מעלו מעל נאם אדני יהוה"
    }
  ]
}