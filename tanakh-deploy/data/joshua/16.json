{
  "book": "Joshua",
  "bookHebrew": "יהושע",
  "chapter": 16,
  "verses": [
    {
      "number": 1,
      "hebrew": "ויצא הגורל לבני יוסף מירדן יריחו למי יריחו מזרחה המדבר עלה מיריחו בהר בית־אל"
    },
    {
      "number": 2,
      "hebrew": "ויצא מבית־אל לוזה ועבר אל־גבול הארכי עטרות"
    },
    {
      "number": 3,
      "hebrew": "וירד־ימה אל־גבול היפלטי עד גבול בית־חורן תחתון ועד־גזר והיו תצאתו [תצאתיו] ימה"
    },
    {
      "number": 4,
      "hebrew": "וינחלו בני־יוסף מנשה ואפרים"
    },
    {
      "number": 5,
      "hebrew": "ויהי גבול בני־אפרים למשפחתם ויהי גבול נחלתם מזרחה עטרות אדר עד־בית חורן עליון"
    },
    {
      "number": 6,
      "hebrew": "ויצא הגבול הימה המכמתת מצפון ונסב הגבול מזרחה תאנת שלה ועבר אותו ממזרח ינוחה"
    },
    {
      "number": 7,
      "hebrew": "וירד מינוחה עטרות ונערתה ופגע ביריחו ויצא הירדן"
    },
    {
      "number": 8,
      "hebrew": "מתפוח ילך הגבול ימה נחל קנה והיו תצאתיו הימה זאת נחלת מטה בני־אפרים למשפחתם"
    },
    {
      "number": 9,
      "hebrew": "והערים המבדלות לבני אפרים בתוך נחלת בני־מנשה כל־הערים וחצריהן"
    },
    {
      "number": 10,
      "hebrew": "ולא הורישו את־הכנעני היושב בגזר וישב הכנעני בקרב אפרים עד־היום הזה ויהי למס־עבד"
    }
  ]
}