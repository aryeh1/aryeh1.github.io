{
  "book": "Joshua",
  "bookHebrew": "יהושע",
  "chapter": 15,
  "verses": [
    {
      "number": 1,
      "hebrew": "ויהי הגורל למטה בני יהודה למשפחתם אל־גבול אדום מדבר־צן נגבה מקצה תימן"
    },
    {
      "number": 2,
      "hebrew": "ויהי להם גבול נגב מקצה ים המלח מן־הלשן הפנה נגבה"
    },
    {
      "number": 3,
      "hebrew": "ויצא אל־מנגב למעלה עקרבים ועבר צנה ועלה מנגב לקדש ברנע ועבר חצרון ועלה אדרה ונסב הקרקעה"
    },
    {
      "number": 4,
      "hebrew": "ועבר עצמונה ויצא נחל מצרים והיה [והיו] תצאות הגבול ימה זה־יהיה לכם גבול נגב"
    },
    {
      "number": 5,
      "hebrew": "וגבול קדמה ים המלח עד־קצה הירדן וגבול לפאת צפונה מלשון הים מקצה הירדן"
    },
    {
      "number": 6,
      "hebrew": "ועלה הגבול בית חגלה ועבר מצפון לבית הערבה ועלה הגבול אבן בהן בן־ראובן"
    },
    {
      "number": 7,
      "hebrew": "ועלה הגבול דברה מעמק עכור וצפונה פנה אל־הגלגל אשר־נכח למעלה אדמים אשר מנגב לנחל ועבר הגבול אל־מי־עין שמש והיו תצאתיו אל־עין רגל"
    },
    {
      "number": 8,
      "hebrew": "ועלה הגבול גי בן־הנם אל־כתף היבוסי מנגב היא ירושלם ועלה הגבול אל־ראש ההר אשר על־פני גי־הנם ימה אשר בקצה עמק־רפאים צפנה"
    },
    {
      "number": 9,
      "hebrew": "ותאר הגבול מראש ההר אל־מעין מי נפתוח ויצא אל־ערי הר־עפרון ותאר הגבול בעלה היא קרית יערים"
    },
    {
      "number": 10,
      "hebrew": "ונסב הגבול מבעלה ימה אל־הר שעיר ועבר אל־כתף הר־יערים מצפונה היא כסלון וירד בית־שמש ועבר תמנה"
    },
    {
      "number": 11,
      "hebrew": "ויצא הגבול אל־כתף עקרון צפונה ותאר הגבול שכרונה ועבר הר־הבעלה ויצא יבנאל והיו תצאות הגבול ימה"
    },
    {
      "number": 12,
      "hebrew": "וגבול ים הימה הגדול וגבול זה גבול בני־יהודה סביב למשפחתם"
    },
    {
      "number": 13,
      "hebrew": "ולכלב בן־יפנה נתן חלק בתוך בני־יהודה אל־פי יהוה ליהושע את־קרית ארבע אבי הענק היא חברון"
    },
    {
      "number": 14,
      "hebrew": "וירש משם כלב את־שלושה בני הענק את־ששי ואת־אחימן ואת־תלמי ילידי הענק"
    },
    {
      "number": 15,
      "hebrew": "ויעל משם אל־ישבי דבר ושם־דבר לפנים קרית־ספר"
    },
    {
      "number": 16,
      "hebrew": "ויאמר כלב אשר־יכה את־קרית־ספר ולכדה ונתתי לו את־עכסה בתי לאשה"
    },
    {
      "number": 17,
      "hebrew": "וילכדה עתניאל בן־קנז אחי כלב ויתן־לו את־עכסה בתו לאשה"
    },
    {
      "number": 18,
      "hebrew": "ויהי בבואה ותסיתהו לשאול מאת־אביה שדה ותצנח מעל החמור ויאמר־לה כלב מה־לך"
    },
    {
      "number": 19,
      "hebrew": "ותאמר תנה־לי ברכה כי ארץ הנגב נתתני ונתתה לי גלת מים ויתן־לה את גלת עליות ואת גלת תחתיות"
    },
    {
      "number": 20,
      "hebrew": "זאת נחלת מטה בני־יהודה למשפחתם"
    },
    {
      "number": 21,
      "hebrew": "ויהיו הערים מקצה למטה בני־יהודה אל־גבול אדום בנגבה קבצאל ועדר ויגור"
    },
    {
      "number": 22,
      "hebrew": "וקינה ודימונה ועדעדה"
    },
    {
      "number": 23,
      "hebrew": "וקדש וחצור ויתנן"
    },
    {
      "number": 24,
      "hebrew": "זיף וטלם ובעלות"
    },
    {
      "number": 25,
      "hebrew": "וחצור חדתה וקריות חצרון היא חצור"
    },
    {
      "number": 26,
      "hebrew": "אמם ושמע ומולדה"
    },
    {
      "number": 27,
      "hebrew": "וחצר גדה וחשמון ובית פלט"
    },
    {
      "number": 28,
      "hebrew": "וחצר שועל ובאר שבע ובזיותיה"
    },
    {
      "number": 29,
      "hebrew": "בעלה ועיים ועצם"
    },
    {
      "number": 30,
      "hebrew": "ואלתולד וכסיל וחרמה"
    },
    {
      "number": 31,
      "hebrew": "וצקלג ומדמנה וסנסנה"
    },
    {
      "number": 32,
      "hebrew": "ולבאות ושלחים ועין ורמון כל־ערים עשרים ותשע וחצריהן"
    },
    {
      "number": 33,
      "hebrew": "בשפלה אשתאול וצרעה ואשנה"
    },
    {
      "number": 34,
      "hebrew": "וזנוח ועין גנים תפוח והעינם"
    },
    {
      "number": 35,
      "hebrew": "ירמות ועדלם שוכה ועזקה"
    },
    {
      "number": 36,
      "hebrew": "ושערים ועדיתים והגדרה וגדרתים ערים ארבע־עשרה וחצריהן"
    },
    {
      "number": 37,
      "hebrew": "צנן וחדשה ומגדל־גד"
    },
    {
      "number": 38,
      "hebrew": "ודלען והמצפה ויקתאל"
    },
    {
      "number": 39,
      "hebrew": "לכיש ובצקת ועגלון"
    },
    {
      "number": 40,
      "hebrew": "וכבון ולחמס וכתליש"
    },
    {
      "number": 41,
      "hebrew": "וגדרות בית־דגון ונעמה ומקדה ערים שש־עשרה וחצריהן"
    },
    {
      "number": 42,
      "hebrew": "לבנה ועתר ועשן"
    },
    {
      "number": 43,
      "hebrew": "ויפתח ואשנה ונציב"
    },
    {
      "number": 44,
      "hebrew": "וקעילה ואכזיב ומראשה ערים תשע וחצריהן"
    },
    {
      "number": 45,
      "hebrew": "עקרון ובנתיה וחצריה"
    },
    {
      "number": 46,
      "hebrew": "מעקרון וימה כל אשר־על־יד אשדוד וחצריהן"
    },
    {
      "number": 47,
      "hebrew": "אשדוד בנותיה וחצריה עזה בנותיה וחצריה עד־נחל מצרים והים הגבול [הגדול] וגבול"
    },
    {
      "number": 48,
      "hebrew": "ובהר שמיר ויתיר ושוכה"
    },
    {
      "number": 49,
      "hebrew": "ודנה וקרית־סנה היא דבר"
    },
    {
      "number": 50,
      "hebrew": "וענב ואשתמה וענים"
    },
    {
      "number": 51,
      "hebrew": "וגשן וחלן וגלה ערים אחת־עשרה וחצריהן"
    },
    {
      "number": 52,
      "hebrew": "ארב ורומה ואשען"
    },
    {
      "number": 53,
      "hebrew": "וינים [וינום] ובית־תפוח ואפקה"
    },
    {
      "number": 54,
      "hebrew": "וחמטה וקרית ארבע היא חברון וציער ערים תשע וחצריהן"
    },
    {
      "number": 55,
      "hebrew": "מעון כרמל וזיף ויוטה"
    },
    {
      "number": 56,
      "hebrew": "ויזרעאל ויקדעם וזנוח"
    },
    {
      "number": 57,
      "hebrew": "הקין גבעה ותמנה ערים עשר וחצריהן"
    },
    {
      "number": 58,
      "hebrew": "חלחול בית־צור וגדור"
    },
    {
      "number": 59,
      "hebrew": "ומערת ובית־ענות ואלתקן ערים שש וחצריהן"
    },
    {
      "number": 60,
      "hebrew": "קרית־בעל היא קרית יערים והרבה ערים שתים וחצריהן"
    },
    {
      "number": 61,
      "hebrew": "במדבר בית הערבה מדין וסככה"
    },
    {
      "number": 62,
      "hebrew": "והנבשן ועיר־המלח ועין גדי ערים שש וחצריהן"
    },
    {
      "number": 63,
      "hebrew": "ואת־היבוסי יושבי ירושלם לא־יוכלו [יכלו] בני־יהודה להורישם וישב היבוסי את־בני יהודה בירושלם עד היום הזה"
    }
  ]
}