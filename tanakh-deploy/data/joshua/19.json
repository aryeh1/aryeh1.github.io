{
  "book": "Joshua",
  "bookHebrew": "יהושע",
  "chapter": 19,
  "verses": [
    {
      "number": 1,
      "hebrew": "ויצא הגורל השני לשמעון למטה בני־שמעון למשפחותם ויהי נחלתם בתוך נחלת בני־יהודה"
    },
    {
      "number": 2,
      "hebrew": "ויהי להם בנחלתם באר־שבע ושבע ומולדה"
    },
    {
      "number": 3,
      "hebrew": "וחצר שועל ובלה ועצם"
    },
    {
      "number": 4,
      "hebrew": "ואלתולד ובתול וחרמה"
    },
    {
      "number": 5,
      "hebrew": "וצקלג ובית־המרכבות וחצר סוסה"
    },
    {
      "number": 6,
      "hebrew": "ובית לבאות ושרוחן ערים שלש־עשרה וחצריהן"
    },
    {
      "number": 7,
      "hebrew": "עין רמון ועתר ועשן ערים ארבע וחצריהן"
    },
    {
      "number": 8,
      "hebrew": "וכל־החצרים אשר סביבות הערים האלה עד־בעלת באר ראמת נגב זאת נחלת מטה בני־שמעון למשפחתם"
    },
    {
      "number": 9,
      "hebrew": "מחבל בני יהודה נחלת בני שמעון כי־היה חלק בני־יהודה רב מהם וינחלו בני־שמעון בתוך נחלתם"
    },
    {
      "number": 10,
      "hebrew": "ויעל הגורל השלישי לבני זבולן למשפחתם ויהי גבול נחלתם עד־שריד"
    },
    {
      "number": 11,
      "hebrew": "ועלה גבולם לימה ומרעלה ופגע בדבשת ופגע אל־הנחל אשר על־פני יקנעם"
    },
    {
      "number": 12,
      "hebrew": "ושב משריד קדמה מזרח השמש על־גבול כסלת תבר ויצא אל־הדברת ועלה יפיע"
    },
    {
      "number": 13,
      "hebrew": "ומשם עבר קדמה מזרחה גתה חפר עתה קצין ויצא רמון המתאר הנעה"
    },
    {
      "number": 14,
      "hebrew": "ונסב אתו הגבול מצפון חנתן והיו תצאתיו גי יפתח־אל"
    },
    {
      "number": 15,
      "hebrew": "וקטת ונהלל ושמרון וידאלה ובית לחם ערים שתים־עשרה וחצריהן"
    },
    {
      "number": 16,
      "hebrew": "זאת נחלת בני־זבולן למשפחותם הערים האלה וחצריהן"
    },
    {
      "number": 17,
      "hebrew": "ליששכר יצא הגורל הרביעי לבני יששכר למשפחותם"
    },
    {
      "number": 18,
      "hebrew": "ויהי גבולם יזרעאלה והכסולת ושונם"
    },
    {
      "number": 19,
      "hebrew": "וחפרים ושיאן ואנחרת"
    },
    {
      "number": 20,
      "hebrew": "והרבית וקשיון ואבץ"
    },
    {
      "number": 21,
      "hebrew": "ורמת ועין־גנים ועין חדה ובית פצץ"
    },
    {
      "number": 22,
      "hebrew": "ופגע הגבול בתבור ושחצומה [ושחצימה] ובית שמש והיו תצאות גבולם הירדן ערים שש־עשרה וחצריהן"
    },
    {
      "number": 23,
      "hebrew": "זאת נחלת מטה בני־יששכר למשפחתם הערים וחצריהן"
    },
    {
      "number": 24,
      "hebrew": "ויצא הגורל החמישי למטה בני־אשר למשפחותם"
    },
    {
      "number": 25,
      "hebrew": "ויהי גבולם חלקת וחלי ובטן ואכשף"
    },
    {
      "number": 26,
      "hebrew": "ואלמלך ועמעד ומשאל ופגע בכרמל הימה ובשיחור לבנת"
    },
    {
      "number": 27,
      "hebrew": "ושב מזרח השמש בית דגן ופגע בזבלון ובגי יפתח־אל צפונה בית העמק ונעיאל ויצא אל־כבול משמאל"
    },
    {
      "number": 28,
      "hebrew": "ועברן ורחב וחמון וקנה עד צידון רבה"
    },
    {
      "number": 29,
      "hebrew": "ושב הגבול הרמה ועד־עיר מבצר־צר ושב הגבול חסה ויהיו [והיו] תצאתיו הימה מחבל אכזיבה"
    },
    {
      "number": 30,
      "hebrew": "ועמה ואפק ורחב ערים עשרים ושתים וחצריהן"
    },
    {
      "number": 31,
      "hebrew": "זאת נחלת מטה בני־אשר למשפחתם הערים האלה וחצריהן"
    },
    {
      "number": 32,
      "hebrew": "לבני נפתלי יצא הגורל הששי לבני נפתלי למשפחתם"
    },
    {
      "number": 33,
      "hebrew": "ויהי גבולם מחלף מאלון בצעננים ואדמי הנקב ויבנאל עד־לקום ויהי תצאתיו הירדן"
    },
    {
      "number": 34,
      "hebrew": "ושב הגבול ימה אזנות תבור ויצא משם חוקקה ופגע בזבלון מנגב ובאשר פגע מים וביהודה הירדן מזרח השמש"
    },
    {
      "number": 35,
      "hebrew": "וערי מבצר הצדים צר וחמת רקת וכנרת"
    },
    {
      "number": 36,
      "hebrew": "ואדמה והרמה וחצור"
    },
    {
      "number": 37,
      "hebrew": "וקדש ואדרעי ועין חצור"
    },
    {
      "number": 38,
      "hebrew": "ויראון ומגדל־אל חרם ובית־ענת ובית שמש ערים תשע־עשרה וחצריהן"
    },
    {
      "number": 39,
      "hebrew": "זאת נחלת מטה בני־נפתלי למשפחתם הערים וחצריהן"
    },
    {
      "number": 40,
      "hebrew": "למטה בני־דן למשפחתם יצא הגורל השביעי"
    },
    {
      "number": 41,
      "hebrew": "ויהי גבול נחלתם צרעה ואשתאול ועיר שמש"
    },
    {
      "number": 42,
      "hebrew": "ושעלבין ואילון ויתלה"
    },
    {
      "number": 43,
      "hebrew": "ואילון ותמנתה ועקרון"
    },
    {
      "number": 44,
      "hebrew": "ואלתקה וגבתון ובעלת"
    },
    {
      "number": 45,
      "hebrew": "ויהד ובני־ברק וגת־רמון"
    },
    {
      "number": 46,
      "hebrew": "ומי הירקון והרקון עם־הגבול מול יפו"
    },
    {
      "number": 47,
      "hebrew": "ויצא גבול־בני־דן מהם ויעלו בני־דן וילחמו עם־לשם וילכדו אותה ויכו אותה לפי־חרב וירשו אותה וישבו בה ויקראו ללשם דן כשם דן אביהם"
    },
    {
      "number": 48,
      "hebrew": "זאת נחלת מטה בני־דן למשפחתם הערים האלה וחצריהן"
    },
    {
      "number": 49,
      "hebrew": "ויכלו לנחל־את־הארץ לגבולתיה ויתנו בני־ישראל נחלה ליהושע בן־נון בתוכם"
    },
    {
      "number": 50,
      "hebrew": "על־פי יהוה נתנו לו את־העיר אשר שאל את־תמנת־סרח בהר אפרים ויבנה את־העיר וישב בה"
    },
    {
      "number": 51,
      "hebrew": "אלה הנחלת אשר נחלו אלעזר הכהן ויהושע בן־נון וראשי האבות למטות בני־ישראל בגורל בשלה לפני יהוה פתח אהל מועד ויכלו מחלק את־הארץ"
    }
  ]
}