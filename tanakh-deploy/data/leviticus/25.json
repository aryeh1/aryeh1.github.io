{
  "book": "Leviticus",
  "bookHebrew": "ויקרא",
  "chapter": 25,
  "verses": [
    {
      "number": 1,
      "hebrew": "וידבר יהוה אלמשה בהר סיני לאמר"
    },
    {
      "number": 2,
      "hebrew": "דבר אלבני ישראל ואמרת אלהם כי תבאו אלהארץ אשר אני נתן לכם ושבתה הארץ שבת ליהוה"
    },
    {
      "number": 3,
      "hebrew": "שש שנים תזרע שדך ושש שנים תזמר כרמך ואספת אתתבואתה"
    },
    {
      "number": 4,
      "hebrew": "ובשנה השביעת שבת שבתון יהיה לארץ שבת ליהוה שדך לא תזרע וכרמך לא תזמר"
    },
    {
      "number": 5,
      "hebrew": "את ספיח קצירך לא תקצור ואתענבי נזירך לא תבצר שנת שבתון יהיה לארץ"
    },
    {
      "number": 6,
      "hebrew": "והיתה שבת הארץ לכם לאכלה לך ולעבדך ולאמתך ולשכירך ולתושבך הגרים עמך"
    },
    {
      "number": 7,
      "hebrew": "ולבהמתך ולחיה אשר בארצך תהיה כלתבואתה לאכל         "
    },
    {
      "number": 8,
      "hebrew": "וספרת לך שבע שבתת שנים שבע שנים שבע פעמים והיו לך ימי שבע שבתת השנים תשע וארבעים שנה"
    },
    {
      "number": 9,
      "hebrew": "והעברת שופר תרועה בחדש השבעי בעשור לחדש ביום הכפרים תעבירו שופר בכלארצכם"
    },
    {
      "number": 10,
      "hebrew": "וקדשתם את שנת החמשים שנה וקראתם דרור בארץ לכלישביה יובל הוא תהיה לכם ושבתם איש אלאחזתו ואיש אלמשפחתו תשבו"
    },
    {
      "number": 11,
      "hebrew": "יובל הוא שנת החמשים שנה תהיה לכם לא תזרעו ולא תקצרו אתספיחיה ולא תבצרו אתנזריה"
    },
    {
      "number": 12,
      "hebrew": "כי יובל הוא קדש תהיה לכם מןהשדה תאכלו אתתבואתה"
    },
    {
      "number": 13,
      "hebrew": "בשנת היובל הזאת תשבו איש אלאחזתו"
    },
    {
      "number": 14,
      "hebrew": "וכיתמכרו ממכר לעמיתך או קנה מיד עמיתך אלתונו איש אתאחיו"
    },
    {
      "number": 15,
      "hebrew": "במספר שנים אחר היובל תקנה מאת עמיתך במספר שניתבואת ימכרלך"
    },
    {
      "number": 16,
      "hebrew": "לפי רב השנים תרבה מקנתו ולפי מעט השנים תמעיט מקנתו כי מספר תבואת הוא מכר לך"
    },
    {
      "number": 17,
      "hebrew": "ולא תונו איש אתעמיתו ויראת מאלהיך כי אני יהוה אלהיכם"
    },
    {
      "number": 18,
      "hebrew": "ועשיתם אתחקתי ואתמשפטי תשמרו ועשיתם אתם וישבתם עלהארץ לבטח"
    },
    {
      "number": 19,
      "hebrew": "ונתנה הארץ פריה ואכלתם לשבע וישבתם לבטח עליה"
    },
    {
      "number": 20,
      "hebrew": "וכי תאמרו מהנאכל בשנה השביעת הן לא נזרע ולא נאסף אתתבואתנו"
    },
    {
      "number": 21,
      "hebrew": "וצויתי אתברכתי לכם בשנה הששית ועשת אתהתבואה לשלש השנים"
    },
    {
      "number": 22,
      "hebrew": "וזרעתם את השנה השמינת ואכלתם מןהתבואה ישן עד השנה התשיעת עדבוא תבואתה תאכלו ישן"
    },
    {
      "number": 23,
      "hebrew": "והארץ לא תמכר לצמתת כילי הארץ כיגרים ותושבים אתם עמדי"
    },
    {
      "number": 24,
      "hebrew": "ובכל ארץ אחזתכם גאלה תתנו לארץ         "
    },
    {
      "number": 25,
      "hebrew": "כיימוך אחיך ומכר מאחזתו ובא גאלו הקרב אליו וגאל את ממכר אחיו"
    },
    {
      "number": 26,
      "hebrew": "ואיש כי לא יהיהלו גאל והשיגה ידו ומצא כדי גאלתו"
    },
    {
      "number": 27,
      "hebrew": "וחשב אתשני ממכרו והשיב אתהעדף לאיש אשר מכרלו ושב לאחזתו"
    },
    {
      "number": 28,
      "hebrew": "ואם לאמצאה ידו די השיב לו והיה ממכרו ביד הקנה אתו עד שנת היובל ויצא ביבל ושב לאחזתו         "
    },
    {
      "number": 29,
      "hebrew": "ואיש כיימכר ביתמושב עיר חומה והיתה גאלתו עדתם שנת ממכרו ימים תהיה גאלתו"
    },
    {
      "number": 30,
      "hebrew": "ואם לאיגאל עדמלאת לו שנה תמימה וקם הבית אשרבעיר אשר[לו] (לא) חמה לצמיתת לקנה אתו לדרתיו לא יצא ביבל"
    },
    {
      "number": 31,
      "hebrew": "ובתי החצרים אשר איןלהם חמה סביב עלשדה הארץ יחשב גאלה תהיהלו וביבל יצא"
    },
    {
      "number": 32,
      "hebrew": "וערי הלוים בתי ערי אחזתם גאלת עולם תהיה ללוים"
    },
    {
      "number": 33,
      "hebrew": "ואשר יגאל מןהלוים ויצא ממכרבית ועיר אחזתו ביבל כי בתי ערי הלוים הוא אחזתם בתוך בני ישראל"
    },
    {
      "number": 34,
      "hebrew": "ושדה מגרש עריהם לא ימכר כיאחזת עולם הוא להם         "
    },
    {
      "number": 35,
      "hebrew": "וכיימוך אחיך ומטה ידו עמך והחזקת בו גר ותושב וחי עמך"
    },
    {
      "number": 36,
      "hebrew": "אלתקח מאתו נשך ותרבית ויראת מאלהיך וחי אחיך עמך"
    },
    {
      "number": 37,
      "hebrew": "אתכספך לאתתן לו בנשך ובמרבית לאתתן אכלך"
    },
    {
      "number": 38,
      "hebrew": "אני יהוה אלהיכם אשרהוצאתי אתכם מארץ מצרים לתת לכם אתארץ כנען להיות לכם לאלהים         "
    },
    {
      "number": 39,
      "hebrew": "וכיימוך אחיך עמך ונמכרלך לאתעבד בו עבדת עבד"
    },
    {
      "number": 40,
      "hebrew": "כשכיר כתושב יהיה עמך עדשנת היבל יעבד עמך"
    },
    {
      "number": 41,
      "hebrew": "ויצא מעמך הוא ובניו עמו ושב אלמשפחתו ואלאחזת אבתיו ישוב"
    },
    {
      "number": 42,
      "hebrew": "כיעבדי הם אשרהוצאתי אתם מארץ מצרים לא ימכרו ממכרת עבד"
    },
    {
      "number": 43,
      "hebrew": "לאתרדה בו בפרך ויראת מאלהיך"
    },
    {
      "number": 44,
      "hebrew": "ועבדך ואמתך אשר יהיולך מאת הגוים אשר סביבתיכם מהם תקנו עבד ואמה"
    },
    {
      "number": 45,
      "hebrew": "וגם מבני התושבים הגרים עמכם מהם תקנו וממשפחתם אשר עמכם אשר הולידו בארצכם והיו לכם לאחזה"
    },
    {
      "number": 46,
      "hebrew": "והתנחלתם אתם לבניכם אחריכם לרשת אחזה לעלם בהם תעבדו ובאחיכם בניישראל איש באחיו לאתרדה בו בפרך         "
    },
    {
      "number": 47,
      "hebrew": "וכי תשיג יד גר ותושב עמך ומך אחיך עמו ונמכר לגר תושב עמך או לעקר משפחת גר"
    },
    {
      "number": 48,
      "hebrew": "אחרי נמכר גאלה תהיהלו אחד מאחיו יגאלנו"
    },
    {
      "number": 49,
      "hebrew": "אודדו או בןדדו יגאלנו אומשאר בשרו ממשפחתו יגאלנו אוהשיגה ידו ונגאל"
    },
    {
      "number": 50,
      "hebrew": "וחשב עםקנהו משנת המכרו לו עד שנת היבל והיה כסף ממכרו במספר שנים כימי שכיר יהיה עמו"
    },
    {
      "number": 51,
      "hebrew": "אםעוד רבות בשנים לפיהן ישיב גאלתו מכסף מקנתו"
    },
    {
      "number": 52,
      "hebrew": "ואםמעט נשאר בשנים עדשנת היבל וחשבלו כפי שניו ישיב אתגאלתו"
    },
    {
      "number": 53,
      "hebrew": "כשכיר שנה בשנה יהיה עמו לאירדנו בפרך לעיניך"
    },
    {
      "number": 54,
      "hebrew": "ואםלא יגאל באלה ויצא בשנת היבל הוא ובניו עמו"
    },
    {
      "number": 55,
      "hebrew": "כילי בניישראל עבדים עבדי הם אשרהוצאתי אותם מארץ מצרים אני יהוה אלהיכם"
    }
  ]
}
