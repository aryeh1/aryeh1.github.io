{
  "book": "Nehemiah",
  "bookHebrew": "נחמיה",
  "chapter": 10,
  "verses": [
    {
      "number": 1,
      "hebrew": "ובכל־זאת אנחנו כרתים אמנה וכתבים ועל החתום שרינו לוינו כהנינו"
    },
    {
      "number": 2,
      "hebrew": "ועל החתומים נחמיה התרשתא בן־חכליה וצדקיה"
    },
    {
      "number": 3,
      "hebrew": "שריה עזריה ירמיה"
    },
    {
      "number": 4,
      "hebrew": "פשחור אמריה מלכיה"
    },
    {
      "number": 5,
      "hebrew": "חטוש שבניה מלוך"
    },
    {
      "number": 6,
      "hebrew": "חרם מרמות עבדיה"
    },
    {
      "number": 7,
      "hebrew": "דניאל גנתון ברוך"
    },
    {
      "number": 8,
      "hebrew": "משלם אביה מימן"
    },
    {
      "number": 9,
      "hebrew": "מעזיה בלגי שמעיה אלה הכהנים"
    },
    {
      "number": 10,
      "hebrew": "והלוים וישוע בן־אזניה בנוי מבני חנדד קדמיאל"
    },
    {
      "number": 11,
      "hebrew": "ואחיהם שבניה הודיה קליטא פלאיה חנן"
    },
    {
      "number": 12,
      "hebrew": "מיכא רחוב חשביה"
    },
    {
      "number": 13,
      "hebrew": "זכור שרביה שבניה"
    },
    {
      "number": 14,
      "hebrew": "הודיה בני בנינו"
    },
    {
      "number": 15,
      "hebrew": "ראשי העם פרעש פחת מואב עילם זתוא בני"
    },
    {
      "number": 16,
      "hebrew": "בני עזגד בבי"
    },
    {
      "number": 17,
      "hebrew": "אדניה בגוי עדין"
    },
    {
      "number": 18,
      "hebrew": "אטר חזקיה עזור"
    },
    {
      "number": 19,
      "hebrew": "הודיה חשם בצי"
    },
    {
      "number": 20,
      "hebrew": "חריף ענתות נובי [ניבי]"
    },
    {
      "number": 21,
      "hebrew": "מגפיעש משלם חזיר"
    },
    {
      "number": 22,
      "hebrew": "משיזבאל צדוק ידוע"
    },
    {
      "number": 23,
      "hebrew": "פלטיה חנן עניה"
    },
    {
      "number": 24,
      "hebrew": "הושע חנניה חשוב"
    },
    {
      "number": 25,
      "hebrew": "הלוחש פלחא שובק"
    },
    {
      "number": 26,
      "hebrew": "רחום חשבנה מעשיה"
    },
    {
      "number": 27,
      "hebrew": "ואחיה חנן ענן"
    },
    {
      "number": 28,
      "hebrew": "מלוך חרם בענה"
    },
    {
      "number": 29,
      "hebrew": "ושאר העם הכהנים הלוים השוערים המשררים הנתינים וכל־הנבדל מעמי הארצות אל־תורת האלהים נשיהם בניהם ובנתיהם כל יודע מבין"
    },
    {
      "number": 30,
      "hebrew": "מחזיקים על־אחיהם אדיריהם ובאים באלה ובשבועה ללכת בתורת האלהים אשר נתנה ביד משה עבד־האלהים ולשמור ולעשות את־כל־מצות יהוה אדנינו ומשפטיו וחקיו"
    },
    {
      "number": 31,
      "hebrew": "ואשר לא־נתן בנתינו לעמי הארץ ואת־בנתיהם לא נקח לבנינו"
    },
    {
      "number": 32,
      "hebrew": "ועמי הארץ המביאים את־המקחות וכל־שבר ביום השבת למכור לא־נקח מהם בשבת וביום קדש ונטש את־השנה השביעית ומשא כל־יד"
    },
    {
      "number": 33,
      "hebrew": "והעמדנו עלינו מצות לתת עלינו שלשית השקל בשנה לעבדת בית אלהינו"
    },
    {
      "number": 34,
      "hebrew": "ללחם המערכת ומנחת התמיד ולעולת התמיד השבתות החדשים למועדים ולקדשים ולחטאות לכפר על־ישראל וכל מלאכת בית־אלהינו"
    },
    {
      "number": 35,
      "hebrew": "והגורלות הפלנו על־קרבן העצים הכהנים הלוים והעם להביא לבית אלהינו לבית־אבתינו לעתים מזמנים שנה בשנה לבער על־מזבח יהוה אלהינו ככתוב בתורה"
    },
    {
      "number": 36,
      "hebrew": "ולהביא את־בכורי אדמתנו ובכורי כל־פרי כל־עץ שנה בשנה לבית יהוה"
    },
    {
      "number": 37,
      "hebrew": "ואת־בכרות בנינו ובהמתינו ככתוב בתורה ואת־בכורי בקרינו וצאנינו להביא לבית אלהינו לכהנים המשרתים בבית אלהינו"
    },
    {
      "number": 38,
      "hebrew": "ואת־ראשית עריסתינו ותרומתינו ופרי כל־עץ תירוש ויצהר נביא לכהנים אל־לשכות בית־אלהינו ומעשר אדמתנו ללוים והם הלוים המעשרים בכל ערי עבדתנו"
    },
    {
      "number": 39,
      "hebrew": "והיה הכהן בן־אהרן עם־הלוים בעשר הלוים והלוים יעלו את־מעשר המעשר לבית אלהינו אל־הלשכות לבית האוצר"
    },
    {
      "number": 40,
      "hebrew": "כי אל־הלשכות יביאו בני־ישראל ובני הלוי את־תרומת הדגן התירוש והיצהר ושם כלי המקדש והכהנים המשרתים והשוערים והמשררים ולא נעזב את־בית אלהינו"
    }
  ]
}