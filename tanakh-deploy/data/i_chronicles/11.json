{
  "book": "I Chronicles",
  "bookHebrew": "דברי הימים א",
  "chapter": 11,
  "verses": [
    {
      "number": 1,
      "hebrew": "ויקבצו כל־ישראל אל־דויד חברונה לאמר הנה עצמך ובשרך אנחנו"
    },
    {
      "number": 2,
      "hebrew": "גם־תמול גם־שלשום גם בהיות שאול מלך אתה המוציא והמביא את־ישראל ויאמר יהוה אלהיך לך אתה תרעה את־עמי את־ישראל ואתה תהיה נגיד על עמי ישראל"
    },
    {
      "number": 3,
      "hebrew": "ויבאו כל־זקני ישראל אל־המלך חברונה ויכרת להם דויד ברית בחברון לפני יהוה וימשחו את־דויד למלך על־ישראל כדבר יהוה ביד־שמואל"
    },
    {
      "number": 4,
      "hebrew": "וילך דויד וכל־ישראל ירושלם היא יבוס ושם היבוסי ישבי הארץ"
    },
    {
      "number": 5,
      "hebrew": "ויאמרו ישבי יבוס לדויד לא תבוא הנה וילכד דויד את־מצדת ציון היא עיר דויד"
    },
    {
      "number": 6,
      "hebrew": "ויאמר דויד כל־מכה יבוסי בראשונה יהיה לראש ולשר ויעל בראשונה יואב בן־צרויה ויהי לראש"
    },
    {
      "number": 7,
      "hebrew": "וישב דויד במצד על־כן קראו־לו עיר דויד"
    },
    {
      "number": 8,
      "hebrew": "ויבן העיר מסביב מן־המלוא ועד־הסביב ויואב יחיה את־שאר העיר"
    },
    {
      "number": 9,
      "hebrew": "וילך דויד הלוך וגדול ויהוה צבאות עמו"
    },
    {
      "number": 10,
      "hebrew": "ואלה ראשי הגבורים אשר לדויד המתחזקים עמו במלכותו עם־כל־ישראל להמליכו כדבר יהוה על־ישראל"
    },
    {
      "number": 11,
      "hebrew": "ואלה מספר הגברים אשר לדויד ישבעם בן־חכמוני ראש השלושים [השלישים] הוא־עורר את־חניתו על־שלש־מאות חלל בפעם אחת"
    },
    {
      "number": 12,
      "hebrew": "ואחריו אלעזר בן־דודו האחוחי הוא בשלושה הגברים"
    },
    {
      "number": 13,
      "hebrew": "הוא־היה עם־דויד בפס דמים והפלשתים נאספו־שם למלחמה ותהי חלקת השדה מלאה שעורים והעם נסו מפני פלשתים"
    },
    {
      "number": 14,
      "hebrew": "ויתיצבו בתוך־החלקה ויצילוה ויכו את־פלשתים ויושע יהוה תשועה גדולה"
    },
    {
      "number": 15,
      "hebrew": "וירדו שלושה מן־השלושים ראש על־הצר אל־דויד אל־מערת עדלם ומחנה פלשתים חנה בעמק רפאים"
    },
    {
      "number": 16,
      "hebrew": "ודויד אז במצודה ונציב פלשתים אז בבית לחם"
    },
    {
      "number": 17,
      "hebrew": "ויתאו [ויתאיו] דויד ויאמר מי ישקני מים מבור בית־לחם אשר בשער"
    },
    {
      "number": 18,
      "hebrew": "ויבקעו השלשה במחנה פלשתים וישאבו־מים מבור בית־לחם אשר בשער וישאו ויבאו אל־דויד ולא־אבה דויד לשתותם וינסך אתם ליהוה"
    },
    {
      "number": 19,
      "hebrew": "ויאמר חלילה לי מאלהי מעשות זאת הדם האנשים האלה אשתה בנפשותם כי בנפשותם הביאום ולא אבה לשתותם אלה עשו שלשת הגבורים"
    },
    {
      "number": 20,
      "hebrew": "ואבשי אחי־יואב הוא היה ראש השלושה והוא עורר את־חניתו על־שלש מאות חלל ולא־[ולו־] שם בשלושה"
    },
    {
      "number": 21,
      "hebrew": "מן־השלושה בשנים נכבד ויהי להם לשר ועד־השלושה לא־בא"
    },
    {
      "number": 22,
      "hebrew": "בניה בן־יהוידע בן־איש־חיל רב־פעלים מן־קבצאל הוא הכה את שני אריאל מואב והוא ירד והכה את־הארי בתוך הבור ביום השלג"
    },
    {
      "number": 23,
      "hebrew": "והוא־הכה את־האיש המצרי איש מדה חמש באמה וביד המצרי חנית כמנור ארגים וירד אליו בשבט ויגזל את־החנית מיד המצרי ויהרגהו בחניתו"
    },
    {
      "number": 24,
      "hebrew": "אלה עשה בניהו בן־יהוידע ולו־שם בשלושה הגברים"
    },
    {
      "number": 25,
      "hebrew": "מן־השלושים הנו נכבד הוא ואל־השלושה לא־בא וישימהו דויד על־משמעתו"
    },
    {
      "number": 26,
      "hebrew": "וגבורי החילים עשה־אל אחי יואב אלחנן בן־דודו מבית לחם"
    },
    {
      "number": 27,
      "hebrew": "שמות ההרורי חלץ הפלוני"
    },
    {
      "number": 28,
      "hebrew": "עירא בן־עקש התקועי אביעזר הענתותי"
    },
    {
      "number": 29,
      "hebrew": "סבכי החשתי עילי האחוחי"
    },
    {
      "number": 30,
      "hebrew": "מהרי הנטפתי חלד בן־בענה הנטופתי"
    },
    {
      "number": 31,
      "hebrew": "איתי בן־ריבי מגבעת בני בנימן בניה הפרעתני"
    },
    {
      "number": 32,
      "hebrew": "חורי מנחלי געש אביאל הערבתי"
    },
    {
      "number": 33,
      "hebrew": "עזמות הבחרומי אליחבא השעלבני"
    },
    {
      "number": 34,
      "hebrew": "בני השם הגזוני יונתן בן־שגה ההררי"
    },
    {
      "number": 35,
      "hebrew": "אחיאם בן־שכר ההררי אליפל בן־אור"
    },
    {
      "number": 36,
      "hebrew": "חפר המכרתי אחיה הפלני"
    },
    {
      "number": 37,
      "hebrew": "חצרו הכרמלי נערי בן־אזבי"
    },
    {
      "number": 38,
      "hebrew": "יואל אחי נתן מבחר בן־הגרי"
    },
    {
      "number": 39,
      "hebrew": "צלק העמוני נחרי הברתי נשא כלי יואב בן־צרויה"
    },
    {
      "number": 40,
      "hebrew": "עירא היתרי גרב היתרי"
    },
    {
      "number": 41,
      "hebrew": "אוריה החתי זבד בן־אחלי"
    },
    {
      "number": 42,
      "hebrew": "עדינא בן־שיזא הראובני ראש לראובני ועליו שלושים"
    },
    {
      "number": 43,
      "hebrew": "חנן בן־מעכה ויושפט המתני"
    },
    {
      "number": 44,
      "hebrew": "עזיא העשתרתי שמע ויעואל [ויעיאל] בני חותם הערערי"
    },
    {
      "number": 45,
      "hebrew": "ידיעאל בן־שמרי ויחא אחיו התיצי"
    },
    {
      "number": 46,
      "hebrew": "אליאל המחוים ויריבי ויושויה בני אלנעם ויתמה המואבי"
    },
    {
      "number": 47,
      "hebrew": "אליאל ועובד ויעשיאל המצביה"
    }
  ]
}