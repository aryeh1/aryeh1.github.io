{
  "book": "I Chronicles",
  "bookHebrew": "דברי הימים א",
  "chapter": 24,
  "verses": [
    {
      "number": 1,
      "hebrew": "ולבני אהרן מחלקותם בני אהרן נדב ואביהוא אלעזר ואיתמר"
    },
    {
      "number": 2,
      "hebrew": "וימת נדב ואביהוא לפני אביהם ובנים לא־היו להם ויכהנו אלעזר ואיתמר"
    },
    {
      "number": 3,
      "hebrew": "ויחלקם דויד וצדוק מן־בני אלעזר ואחימלך מן־בני איתמר לפקדתם בעבדתם"
    },
    {
      "number": 4,
      "hebrew": "וימצאו בני־אלעזר רבים לראשי הגברים מן־בני איתמר ויחלקום לבני אלעזר ראשים לבית־אבות ששה עשר ולבני איתמר לבית אבותם שמונה"
    },
    {
      "number": 5,
      "hebrew": "ויחלקום בגורלות אלה עם־אלה כי־היו שרי־קדש ושרי האלהים מבני אלעזר ובבני איתמר"
    },
    {
      "number": 6,
      "hebrew": "ויכתבם שמעיה בן־נתנאל הסופר מן־הלוי לפני המלך והשרים וצדוק הכהן ואחימלך בן־אביתר וראשי האבות לכהנים וללוים בית־אב אחד אחז לאלעזר ואחז אחז לאיתמר"
    },
    {
      "number": 7,
      "hebrew": "ויצא הגורל הראשון ליהויריב לידעיה השני"
    },
    {
      "number": 8,
      "hebrew": "לחרם השלישי לשערים הרבעי"
    },
    {
      "number": 9,
      "hebrew": "למלכיה החמישי למימן הששי"
    },
    {
      "number": 10,
      "hebrew": "להקוץ השבעי לאביה השמיני"
    },
    {
      "number": 11,
      "hebrew": "לישוע התשעי לשכניהו העשרי"
    },
    {
      "number": 12,
      "hebrew": "לאלישיב עשתי עשר ליקים שנים עשר"
    },
    {
      "number": 13,
      "hebrew": "לחפה שלשה עשר לישבאב ארבעה עשר"
    },
    {
      "number": 14,
      "hebrew": "לבלגה חמשה עשר לאמר ששה עשר"
    },
    {
      "number": 15,
      "hebrew": "לחזיר שבעה עשר להפצץ שמונה עשר"
    },
    {
      "number": 16,
      "hebrew": "לפתחיה תשעה עשר ליחזקאל העשרים"
    },
    {
      "number": 17,
      "hebrew": "ליכין אחד ועשרים לגמול שנים ועשרים"
    },
    {
      "number": 18,
      "hebrew": "לדליהו שלשה ועשרים למעזיהו ארבעה ועשרים"
    },
    {
      "number": 19,
      "hebrew": "אלה פקדתם לעבדתם לבוא לבית־יהוה כמשפטם ביד אהרן אביהם כאשר צוהו יהוה אלהי ישראל"
    },
    {
      "number": 20,
      "hebrew": "ולבני לוי הנותרים לבני עמרם שובאל לבני שובאל יחדיהו"
    },
    {
      "number": 21,
      "hebrew": "לרחביהו לבני רחביהו הראש ישיה"
    },
    {
      "number": 22,
      "hebrew": "ליצהרי שלמות לבני שלמות יחת"
    },
    {
      "number": 23,
      "hebrew": "ובני יריהו אמריהו השני יחזיאל השלישי יקמעם הרביעי"
    },
    {
      "number": 24,
      "hebrew": "בני עזיאל מיכה לבני מיכה שמור [שמיר]"
    },
    {
      "number": 25,
      "hebrew": "אחי מיכה ישיה לבני ישיה זכריהו"
    },
    {
      "number": 26,
      "hebrew": "בני מררי מחלי ומושי בני יעזיהו בנו"
    },
    {
      "number": 27,
      "hebrew": "בני מררי ליעזיהו בנו ושהם וזכור ועברי"
    },
    {
      "number": 28,
      "hebrew": "למחלי אלעזר ולא־היה לו בנים"
    },
    {
      "number": 29,
      "hebrew": "לקיש בני־קיש ירחמאל"
    },
    {
      "number": 30,
      "hebrew": "ובני מושי מחלי ועדר וירימות אלה בני הלוים לבית אבתיהם"
    },
    {
      "number": 31,
      "hebrew": "ויפילו גם־הם גורלות לעמת אחיהם בני־אהרן לפני דויד המלך וצדוק ואחימלך וראשי האבות לכהנים וללוים אבות הראש לעמת אחיו הקטן"
    }
  ]
}