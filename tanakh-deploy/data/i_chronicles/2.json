{
  "book": "I Chronicles",
  "bookHebrew": "דברי הימים א",
  "chapter": 2,
  "verses": [
    {
      "number": 1,
      "hebrew": "אלה בני ישראל ראובן שמעון לוי ויהודה יששכר וזבלון"
    },
    {
      "number": 2,
      "hebrew": "דן יוסף ובנימן נפתלי גד ואשר"
    },
    {
      "number": 3,
      "hebrew": "בני יהודה ער ואונן ושלה שלושה נולד לו מבת־שוע הכנענית ויהי ער בכור יהודה רע בעיני יהוה וימיתהו"
    },
    {
      "number": 4,
      "hebrew": "ותמר כלתו ילדה לו את־פרץ ואת־זרח כל־בני יהודה חמשה"
    },
    {
      "number": 5,
      "hebrew": "בני־פרץ חצרון וחמול"
    },
    {
      "number": 6,
      "hebrew": "ובני זרח זמרי ואיתן והימן וכלכל ודרע כלם חמשה"
    },
    {
      "number": 7,
      "hebrew": "ובני כרמי עכר עוכר ישראל אשר מעל בחרם"
    },
    {
      "number": 8,
      "hebrew": "ובני איתן עזריה"
    },
    {
      "number": 9,
      "hebrew": "ובני חצרון אשר נולד־לו את־ירחמאל ואת־רם ואת־כלובי"
    },
    {
      "number": 10,
      "hebrew": "ורם הוליד את־עמינדב ועמינדב הוליד את־נחשון נשיא בני יהודה"
    },
    {
      "number": 11,
      "hebrew": "ונחשון הוליד את־שלמא ושלמא הוליד את־בעז"
    },
    {
      "number": 12,
      "hebrew": "ובעז הוליד את־עובד ועובד הוליד את־ישי"
    },
    {
      "number": 13,
      "hebrew": "ואישי הוליד את־בכרו את־אליאב ואבינדב השני ושמעא השלישי"
    },
    {
      "number": 14,
      "hebrew": "נתנאל הרביעי רדי החמישי"
    },
    {
      "number": 15,
      "hebrew": "אצם הששי דויד השבעי"
    },
    {
      "number": 16,
      "hebrew": "ואחיתיהם [ואחיותיהם] צרויה ואביגיל ובני צרויה אבשי ויואב ועשה־אל שלשה"
    },
    {
      "number": 17,
      "hebrew": "ואביגיל ילדה את־עמשא ואבי עמשא יתר הישמעאלי"
    },
    {
      "number": 18,
      "hebrew": "וכלב בן־חצרון הוליד את־עזובה אשה ואת־יריעות ואלה בניה ישר ושובב וארדון"
    },
    {
      "number": 19,
      "hebrew": "ותמת עזובה ויקח־לו כלב את־אפרת ותלד לו את־חור"
    },
    {
      "number": 20,
      "hebrew": "וחור הוליד את־אורי ואורי הוליד את־בצלאל"
    },
    {
      "number": 21,
      "hebrew": "ואחר בא חצרון אל־בת־מכיר אבי גלעד והוא לקחה והוא בן־ששים שנה ותלד לו את־שגוב"
    },
    {
      "number": 22,
      "hebrew": "ושגוב הוליד את־יאיר ויהי־לו עשרים ושלוש ערים בארץ הגלעד"
    },
    {
      "number": 23,
      "hebrew": "ויקח גשור־וארם את־חות יאיר מאתם את־קנת ואת־בנתיה ששים עיר כל־אלה בני מכיר אבי־גלעד"
    },
    {
      "number": 24,
      "hebrew": "ואחר מות־חצרון בכלב אפרתה ואשת חצרון אביה ותלד לו את־אשחור אבי תקוע"
    },
    {
      "number": 25,
      "hebrew": "ויהיו בני־ירחמאל בכור חצרון הבכור רם ובונה וארן ואצם אחיה"
    },
    {
      "number": 26,
      "hebrew": "ותהי אשה אחרת לירחמאל ושמה עטרה היא אם אונם"
    },
    {
      "number": 27,
      "hebrew": "ויהיו בני־רם בכור ירחמאל מעץ וימין ועקר"
    },
    {
      "number": 28,
      "hebrew": "ויהיו בני־אונם שמי וידע ובני שמי נדב ואבישור"
    },
    {
      "number": 29,
      "hebrew": "ושם אשת אבישור אביהיל ותלד לו את־אחבן ואת־מוליד"
    },
    {
      "number": 30,
      "hebrew": "ובני נדב סלד ואפים וימת סלד לא בנים"
    },
    {
      "number": 31,
      "hebrew": "ובני אפים ישעי ובני ישעי ששן ובני ששן אחלי"
    },
    {
      "number": 32,
      "hebrew": "ובני ידע אחי שמי יתר ויונתן וימת יתר לא בנים"
    },
    {
      "number": 33,
      "hebrew": "ובני יונתן פלת וזזא אלה היו בני ירחמאל"
    },
    {
      "number": 34,
      "hebrew": "ולא־היה לששן בנים כי אם־בנות ולששן עבד מצרי ושמו ירחע"
    },
    {
      "number": 35,
      "hebrew": "ויתן ששן את־בתו לירחע עבדו לאשה ותלד לו את־עתי"
    },
    {
      "number": 36,
      "hebrew": "ועתי הליד את־נתן ונתן הוליד את־זבד"
    },
    {
      "number": 37,
      "hebrew": "וזבד הוליד את־אפלל ואפלל הוליד את־עובד"
    },
    {
      "number": 38,
      "hebrew": "ועובד הוליד את־יהוא ויהוא הוליד את־עזריה"
    },
    {
      "number": 39,
      "hebrew": "ועזריה הליד את־חלץ וחלץ הליד את־אלעשה"
    },
    {
      "number": 40,
      "hebrew": "ואלעשה הליד את־ססמי וססמי הליד את־שלום"
    },
    {
      "number": 41,
      "hebrew": "ושלום הוליד את־יקמיה ויקמיה הליד את־אלישמע"
    },
    {
      "number": 42,
      "hebrew": "ובני כלב אחי ירחמאל מישע בכרו הוא אבי־זיף ובני מרשה אבי חברון"
    },
    {
      "number": 43,
      "hebrew": "ובני חברון קרח ותפח ורקם ושמע"
    },
    {
      "number": 44,
      "hebrew": "ושמע הוליד את־רחם אבי ירקעם ורקם הוליד את־שמי"
    },
    {
      "number": 45,
      "hebrew": "ובן־שמי מעון ומעון אבי בית־צור"
    },
    {
      "number": 46,
      "hebrew": "ועיפה פילגש כלב ילדה את־חרן ואת־מוצא ואת־גזז וחרן הליד את־גזז"
    },
    {
      "number": 47,
      "hebrew": "ובני יהדי רגם ויותם וגישן ופלט ועיפה ושעף"
    },
    {
      "number": 48,
      "hebrew": "פלגש כלב מעכה ילד שבר ואת־תרחנה"
    },
    {
      "number": 49,
      "hebrew": "ותלד שעף אבי מדמנה את־שוא אבי מכבנה ואבי גבעא ובת־כלב עכסה"
    },
    {
      "number": 50,
      "hebrew": "אלה היו בני כלב בן־חור בכור אפרתה שובל אבי קרית יערים"
    },
    {
      "number": 51,
      "hebrew": "שלמא אבי בית־לחם חרף אבי בית־גדר"
    },
    {
      "number": 52,
      "hebrew": "ויהיו בנים לשובל אבי קרית יערים הראה חצי המנחות"
    },
    {
      "number": 53,
      "hebrew": "ומשפחות קרית יערים היתרי והפותי והשמתי והמשרעי מאלה יצאו הצרעתי והאשתאלי"
    },
    {
      "number": 54,
      "hebrew": "בני שלמא בית לחם ונטופתי עטרות בית יואב וחצי המנחתי הצרעי"
    },
    {
      "number": 55,
      "hebrew": "ומשפחות ספרים ישבו [ישבי] יעבץ תרעתים שמעתים שוכתים המה הקינים הבאים מחמת אבי בית־רכב"
    }
  ]
}