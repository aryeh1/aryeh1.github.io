{
  "book": "I Chronicles",
  "bookHebrew": "דברי הימים א",
  "chapter": 7,
  "verses": [
    {
      "number": 1,
      "hebrew": "ולבני יששכר תולע ופואה ישיב [ישוב] ושמרון ארבעה"
    },
    {
      "number": 2,
      "hebrew": "ובני תולע עזי ורפיה ויריאל ויחמי ויבשם ושמואל ראשים לבית־אבותם לתולע גבורי חיל לתלדותם מספרם בימי דויד עשרים־ושנים אלף ושש מאות"
    },
    {
      "number": 3,
      "hebrew": "ובני עזי יזרחיה ובני יזרחיה מיכאל ועבדיה ויואל ישיה חמשה ראשים כלם"
    },
    {
      "number": 4,
      "hebrew": "ועליהם לתלדותם לבית אבותם גדודי צבא מלחמה שלשים וששה אלף כי־הרבו נשים ובנים"
    },
    {
      "number": 5,
      "hebrew": "ואחיהם לכל משפחות יששכר גבורי חילים שמונים ושבעה אלף התיחשם לכל"
    },
    {
      "number": 6,
      "hebrew": "בנימן בלע ובכר וידיעאל שלשה"
    },
    {
      "number": 7,
      "hebrew": "ובני בלע אצבון ועזי ועזיאל וירימות ועירי חמשה ראשי בית אבות גבורי חילים והתיחשם עשרים ושנים אלף ושלשים וארבעה"
    },
    {
      "number": 8,
      "hebrew": "ובני בכר זמירה ויועש ואליעזר ואליועיני ועמרי וירמות ואביה וענתות ועלמת כל־אלה בני־בכר"
    },
    {
      "number": 9,
      "hebrew": "והתיחשם לתלדותם ראשי בית אבותם גבורי חיל עשרים אלף ומאתים"
    },
    {
      "number": 10,
      "hebrew": "ובני ידיעאל בלהן ובני בלהן יעיש [יעוש] ובנימן ואהוד וכנענה וזיתן ותרשיש ואחישחר"
    },
    {
      "number": 11,
      "hebrew": "כל־אלה בני ידיעאל לראשי האבות גבורי חילים שבעה־עשר אלף ומאתים יצאי צבא למלחמה"
    },
    {
      "number": 12,
      "hebrew": "ושפם וחפם בני עיר חשם בני אחר"
    },
    {
      "number": 13,
      "hebrew": "בני נפתלי יחציאל וגוני ויצר ושלום בני בלהה"
    },
    {
      "number": 14,
      "hebrew": "בני מנשה אשריאל אשר ילדה פילגשו הארמיה ילדה את־מכיר אבי גלעד"
    },
    {
      "number": 15,
      "hebrew": "ומכיר לקח אשה לחפים ולשפים ושם אחתו מעכה ושם השני צלפחד ותהינה לצלפחד בנות"
    },
    {
      "number": 16,
      "hebrew": "ותלד מעכה אשת־מכיר בן ותקרא שמו פרש ושם אחיו שרש ובניו אולם ורקם"
    },
    {
      "number": 17,
      "hebrew": "ובני אולם בדן אלה בני גלעד בן־מכיר בן־מנשה"
    },
    {
      "number": 18,
      "hebrew": "ואחתו המלכת ילדה את־אישהוד ואת־אביעזר ואת־מחלה"
    },
    {
      "number": 19,
      "hebrew": "ויהיו בני שמידע אחין ושכם ולקחי ואניעם"
    },
    {
      "number": 20,
      "hebrew": "ובני אפרים שותלח וברד בנו ותחת בנו ואלעדה בנו ותחת בנו"
    },
    {
      "number": 21,
      "hebrew": "וזבד בנו ושותלח בנו ועזר ואלעד והרגום אנשי־גת הנולדים בארץ כי ירדו לקחת את־מקניהם"
    },
    {
      "number": 22,
      "hebrew": "ויתאבל אפרים אביהם ימים רבים ויבאו אחיו לנחמו"
    },
    {
      "number": 23,
      "hebrew": "ויבא אל־אשתו ותהר ותלד בן ויקרא את־שמו בריעה כי ברעה היתה בביתו"
    },
    {
      "number": 24,
      "hebrew": "ובתו שארה ותבן את־בית־חורון התחתון ואת־העליון ואת אזן שארה"
    },
    {
      "number": 25,
      "hebrew": "ורפח בנו ורשף ותלח בנו ותחן בנו"
    },
    {
      "number": 26,
      "hebrew": "לעדן בנו עמיהוד בנו אלישמע בנו"
    },
    {
      "number": 27,
      "hebrew": "נון בנו יהושע בנו"
    },
    {
      "number": 28,
      "hebrew": "ואחזתם ומשבותם בית־אל ובנתיה ולמזרח נערן ולמערב גזר ובנתיה ושכם ובנתיה עד־עיה ובנתיה"
    },
    {
      "number": 29,
      "hebrew": "ועל־ידי בני־מנשה בית־שאן ובנתיה תענך ובנתיה מגדו ובנותיה דור ובנותיה באלה ישבו בני יוסף בן־ישראל"
    },
    {
      "number": 30,
      "hebrew": "בני אשר ימנה וישוה וישוי ובריעה ושרח אחותם"
    },
    {
      "number": 31,
      "hebrew": "ובני בריעה חבר ומלכיאל הוא אבי ברזות [ברזית]"
    },
    {
      "number": 32,
      "hebrew": "וחבר הוליד את־יפלט ואת־שומר ואת־חותם ואת שועא אחותם"
    },
    {
      "number": 33,
      "hebrew": "ובני יפלט פסך ובמהל ועשות אלה בני יפלט"
    },
    {
      "number": 34,
      "hebrew": "ובני שמר אחי ורוהגה [ורהגה] יחבה [וחבה] וארם"
    },
    {
      "number": 35,
      "hebrew": "ובן־הלם אחיו צופח וימנע ושלש ועמל"
    },
    {
      "number": 36,
      "hebrew": "בני צופח סוח וחרנפר ושועל וברי וימרה"
    },
    {
      "number": 37,
      "hebrew": "בצר והוד ושמא ושלשה ויתרן ובארא"
    },
    {
      "number": 38,
      "hebrew": "ובני יתר יפנה ופספה וארא"
    },
    {
      "number": 39,
      "hebrew": "ובני עלא ארח וחניאל ורציא"
    },
    {
      "number": 40,
      "hebrew": "כל־אלה בני־אשר ראשי בית־האבות ברורים גבורי חילים ראשי הנשיאים והתיחשם בצבא במלחמה מספרם אנשים עשרים וששה אלף"
    }
  ]
}