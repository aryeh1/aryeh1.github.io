{
  "book": "I Chronicles",
  "bookHebrew": "דברי הימים א",
  "chapter": 6,
  "verses": [
    {
      "number": 1,
      "hebrew": "בני לוי גרשם קהת ומררי"
    },
    {
      "number": 2,
      "hebrew": "ואלה שמות בני־גרשום לבני ושמעי"
    },
    {
      "number": 3,
      "hebrew": "ובני קהת עמרם ויצהר וחברון ועזיאל"
    },
    {
      "number": 4,
      "hebrew": "בני מררי מחלי ומשי ואלה משפחות הלוי לאבותיהם"
    },
    {
      "number": 5,
      "hebrew": "לגרשום לבני בנו יחת בנו זמה בנו"
    },
    {
      "number": 6,
      "hebrew": "יואח בנו עדו בנו זרח בנו יאתרי בנו"
    },
    {
      "number": 7,
      "hebrew": "בני קהת עמינדב בנו קרח בנו אסיר בנו"
    },
    {
      "number": 8,
      "hebrew": "אלקנה בנו ואביסף בנו ואסיר בנו"
    },
    {
      "number": 9,
      "hebrew": "תחת בנו אוריאל בנו עזיה בנו ושאול בנו"
    },
    {
      "number": 10,
      "hebrew": "ובני אלקנה עמשי ואחימות"
    },
    {
      "number": 11,
      "hebrew": "אלקנה בנו [בני] אלקנה צופי בנו ונחת בנו"
    },
    {
      "number": 12,
      "hebrew": "אליאב בנו ירחם בנו אלקנה בנו"
    },
    {
      "number": 13,
      "hebrew": "ובני שמואל הבכר ושני ואביה"
    },
    {
      "number": 14,
      "hebrew": "בני מררי מחלי לבני בנו שמעי בנו עזה בנו"
    },
    {
      "number": 15,
      "hebrew": "שמעא בנו חגיה בנו עשיה בנו"
    },
    {
      "number": 16,
      "hebrew": "ואלה אשר העמיד דויד על־ידי־שיר בית יהוה ממנוח הארון"
    },
    {
      "number": 17,
      "hebrew": "ויהיו משרתים לפני משכן אהל־מועד בשיר עד־בנות שלמה את־בית יהוה בירושלם ויעמדו כמשפטם על־עבודתם"
    },
    {
      "number": 18,
      "hebrew": "ואלה העמדים ובניהם מבני הקהתי הימן המשורר בן־יואל בן־שמואל"
    },
    {
      "number": 19,
      "hebrew": "בן־אלקנה בן־ירחם בן־אליאל בן־תוח"
    },
    {
      "number": 20,
      "hebrew": "בן־ציף [צוף] בן־אלקנה בן־מחת בן־עמשי"
    },
    {
      "number": 21,
      "hebrew": "בן־אלקנה בן־יואל בן־עזריה בן־צפניה"
    },
    {
      "number": 22,
      "hebrew": "בן־תחת בן־אסיר בן־אביסף בן־קרח"
    },
    {
      "number": 23,
      "hebrew": "בן־יצהר בן־קהת בן־לוי בן־ישראל"
    },
    {
      "number": 24,
      "hebrew": "ואחיו אסף העמד על־ימינו אסף בן־ברכיהו בן־שמעא"
    },
    {
      "number": 25,
      "hebrew": "בן־מיכאל בן־בעשיה בן־מלכיה"
    },
    {
      "number": 26,
      "hebrew": "בן־אתני בן־זרח בן־עדיה"
    },
    {
      "number": 27,
      "hebrew": "בן־איתן בן־זמה בן־שמעי"
    },
    {
      "number": 28,
      "hebrew": "בן־יחת בן־גרשם בן־לוי"
    },
    {
      "number": 29,
      "hebrew": "ובני מררי אחיהם על־השמאול איתן בן־קישי בן־עבדי בן־מלוך"
    },
    {
      "number": 30,
      "hebrew": "בן־חשביה בן־אמציה בן־חלקיה"
    },
    {
      "number": 31,
      "hebrew": "בן־אמצי בן־בני בן־שמר"
    },
    {
      "number": 32,
      "hebrew": "בן־מחלי בן־מושי בן־מררי בן־לוי"
    },
    {
      "number": 33,
      "hebrew": "ואחיהם הלוים נתונים לכל־עבודת משכן בית האלהים"
    },
    {
      "number": 34,
      "hebrew": "ואהרן ובניו מקטירים על־מזבח העולה ועל־מזבח הקטרת לכל מלאכת קדש הקדשים ולכפר על־ישראל ככל אשר צוה משה עבד האלהים"
    },
    {
      "number": 35,
      "hebrew": "ואלה בני אהרן אלעזר בנו פינחס בנו אבישוע בנו"
    },
    {
      "number": 36,
      "hebrew": "בקי בנו עזי בנו זרחיה בנו"
    },
    {
      "number": 37,
      "hebrew": "מריות בנו אמריה בנו אחיטוב בנו"
    },
    {
      "number": 38,
      "hebrew": "צדוק בנו אחימעץ בנו"
    },
    {
      "number": 39,
      "hebrew": "ואלה מושבותם לטירותם בגבולם לבני אהרן למשפחת הקהתי כי להם היה הגורל"
    },
    {
      "number": 40,
      "hebrew": "ויתנו להם את־חברון בארץ יהודה ואת־מגרשיה סביבתיה"
    },
    {
      "number": 41,
      "hebrew": "ואת־שדה העיר ואת־חצריה נתנו לכלב בן־יפנה"
    },
    {
      "number": 42,
      "hebrew": "ולבני אהרן נתנו את־ערי המקלט את־חברון ואת־לבנה ואת־מגרשיה ואת־יתר ואת־אשתמע ואת־מגרשיה"
    },
    {
      "number": 43,
      "hebrew": "ואת־חילז ואת־מגרשיה את־דביר ואת־מגרשיה"
    },
    {
      "number": 44,
      "hebrew": "ואת־עשן ואת־מגרשיה ואת־בית שמש ואת־מגרשיה"
    },
    {
      "number": 45,
      "hebrew": "וממטה בנימן את־גבע ואת־מגרשיה ואת־עלמת ואת־מגרשיה ואת־ענתות ואת־מגרשיה כל־עריהם שלש־עשרה עיר במשפחותיהם"
    },
    {
      "number": 46,
      "hebrew": "ולבני קהת הנותרים ממשפחת המטה ממחצית מטה חצי מנשה בגורל ערים עשר"
    },
    {
      "number": 47,
      "hebrew": "ולבני גרשום למשפחותם ממטה יששכר וממטה אשר וממטה נפתלי וממטה מנשה בבשן ערים שלש עשרה"
    },
    {
      "number": 48,
      "hebrew": "לבני מררי למשפחותם ממטה ראובן וממטה־גד וממטה זבולן בגורל ערים שתים עשרה"
    },
    {
      "number": 49,
      "hebrew": "ויתנו בני־ישראל ללוים את־הערים ואת־מגרשיהם"
    },
    {
      "number": 50,
      "hebrew": "ויתנו בגורל ממטה בני־יהודה וממטה בני־שמעון וממטה בני בנימן את הערים האלה אשר־יקראו אתהם בשמות"
    },
    {
      "number": 51,
      "hebrew": "וממשפחות בני קהת ויהי ערי גבולם ממטה אפרים"
    },
    {
      "number": 52,
      "hebrew": "ויתנו להם את־ערי המקלט את־שכם ואת־מגרשיה בהר אפרים ואת־גזר ואת־מגרשיה"
    },
    {
      "number": 53,
      "hebrew": "ואת־יקמעם ואת־מגרשיה ואת־בית חורון ואת־מגרשיה"
    },
    {
      "number": 54,
      "hebrew": "ואת־אילון ואת־מגרשיה ואת־גת־רמון ואת־מגרשיה"
    },
    {
      "number": 55,
      "hebrew": "וממחצית מטה מנשה את־ענר ואת־מגרשיה ואת־בלעם ואת־מגרשיה למשפחת לבני־קהת הנותרים"
    },
    {
      "number": 56,
      "hebrew": "לבני גרשום ממשפחת חצי מטה מנשה את־גולן בבשן ואת־מגרשיה ואת־עשתרות ואת־מגרשיה"
    },
    {
      "number": 57,
      "hebrew": "וממטה יששכר את־קדש ואת־מגרשיה את־דברת ואת־מגרשיה"
    },
    {
      "number": 58,
      "hebrew": "ואת־ראמות ואת־מגרשיה ואת־ענם ואת־מגרשיה"
    },
    {
      "number": 59,
      "hebrew": "וממטה אשר את־משל ואת־מגרשיה ואת־עבדון ואת־מגרשיה"
    },
    {
      "number": 60,
      "hebrew": "ואת־חוקק ואת־מגרשיה ואת־רחב ואת־מגרשיה"
    },
    {
      "number": 61,
      "hebrew": "וממטה נפתלי את־קדש בגליל ואת־מגרשיה ואת־חמון ואת־מגרשיה ואת־קריתים ואת־מגרשיה"
    },
    {
      "number": 62,
      "hebrew": "לבני מררי הנותרים ממטה זבולן את־רמונו ואת־מגרשיה את־תבור ואת־מגרשיה"
    },
    {
      "number": 63,
      "hebrew": "ומעבר לירדן ירחו למזרח הירדן ממטה ראובן את־בצר במדבר ואת־מגרשיה ואת־יהצה ואת־מגרשיה"
    },
    {
      "number": 64,
      "hebrew": "ואת־קדמות ואת־מגרשיה ואת־מיפעת ואת־מגרשיה"
    },
    {
      "number": 65,
      "hebrew": "וממטה־גד את־ראמות בגלעד ואת־מגרשיה ואת־מחנים ואת־מגרשיה"
    },
    {
      "number": 66,
      "hebrew": "ואת־חשבון ואת־מגרשיה ואת־יעזיר ואת־מגרשיה"
    }
  ]
}