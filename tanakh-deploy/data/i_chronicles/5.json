{
  "book": "I Chronicles",
  "bookHebrew": "דברי הימים א",
  "chapter": 5,
  "verses": [
    {
      "number": 1,
      "hebrew": "ובני ראובן בכור־ישראל כי הוא הבכור ובחללו יצועי אביו נתנה בכרתו לבני יוסף בן־ישראל ולא להתיחש לבכרה"
    },
    {
      "number": 2,
      "hebrew": "כי יהודה גבר באחיו ולנגיד ממנו והבכרה ליוסף"
    },
    {
      "number": 3,
      "hebrew": "בני ראובן בכור ישראל חנוך ופלוא חצרון וכרמי"
    },
    {
      "number": 4,
      "hebrew": "בני יואל שמעיה בנו גוג בנו שמעי בנו"
    },
    {
      "number": 5,
      "hebrew": "מיכה בנו ראיה בנו בעל בנו"
    },
    {
      "number": 6,
      "hebrew": "בארה בנו אשר הגלה תלגת פלנאסר מלך אשר הוא נשיא לראובני"
    },
    {
      "number": 7,
      "hebrew": "ואחיו למשפחתיו בהתיחש לתלדותם הראש יעיאל וזכריהו"
    },
    {
      "number": 8,
      "hebrew": "ובלע בן־עזז בן־שמע בן־יואל הוא יושב בערער ועד־נבו ובעל מעון"
    },
    {
      "number": 9,
      "hebrew": "ולמזרח ישב עד־לבוא מדברה למן־הנהר פרת כי מקניהם רבו בארץ גלעד"
    },
    {
      "number": 10,
      "hebrew": "ובימי שאול עשו מלחמה עם־ההגראים ויפלו בידם וישבו באהליהם על־כל־פני מזרח לגלעד"
    },
    {
      "number": 11,
      "hebrew": "ובני־גד לנגדם ישבו בארץ הבשן עד־סלכה"
    },
    {
      "number": 12,
      "hebrew": "יואל הראש ושפם המשנה ויעני ושפט בבשן"
    },
    {
      "number": 13,
      "hebrew": "ואחיהם לבית אבותיהם מיכאל ומשלם ושבע ויורי ויעכן וזיע ועבר שבעה"
    },
    {
      "number": 14,
      "hebrew": "אלה בני אביחיל בן־חורי בן־ירוח בן־גלעד בן־מיכאל בן־ישישי בן־יחדו בן־בוז"
    },
    {
      "number": 15,
      "hebrew": "אחי בן־עבדיאל בן־גוני ראש לבית אבותם"
    },
    {
      "number": 16,
      "hebrew": "וישבו בגלעד בבשן ובבנתיה ובכל־מגרשי שרון על־תוצאותם"
    },
    {
      "number": 17,
      "hebrew": "כלם התיחשו בימי יותם מלך־יהודה ובימי ירבעם מלך־ישראל"
    },
    {
      "number": 18,
      "hebrew": "בני־ראובן וגדי וחצי שבט־מנשה מן־בני־חיל אנשים נשאי מגן וחרב ודרכי קשת ולמודי מלחמה ארבעים וארבעה אלף ושבע־מאות וששים יצאי צבא"
    },
    {
      "number": 19,
      "hebrew": "ויעשו מלחמה עם־ההגריאים ויטור ונפיש ונודב"
    },
    {
      "number": 20,
      "hebrew": "ויעזרו עליהם וינתנו בידם ההגריאים וכל שעמהם כי לאלהים זעקו במלחמה ונעתור להם כי־בטחו בו"
    },
    {
      "number": 21,
      "hebrew": "וישבו מקניהם גמליהם חמשים אלף וצאן מאתים וחמשים אלף וחמורים אלפים ונפש אדם מאה אלף"
    },
    {
      "number": 22,
      "hebrew": "כי־חללים רבים נפלו כי מהאלהים המלחמה וישבו תחתיהם עד־הגלה"
    },
    {
      "number": 23,
      "hebrew": "ובני חצי שבט מנשה ישבו בארץ מבשן עד־בעל חרמון ושניר והר־חרמון המה רבו"
    },
    {
      "number": 24,
      "hebrew": "ואלה ראשי בית־אבותם ועפר וישעי ואליאל ועזריאל וירמיה והודויה ויחדיאל אנשים גבורי חיל אנשי שמות ראשים לבית אבותם"
    },
    {
      "number": 25,
      "hebrew": "וימעלו באלהי אבותיהם ויזנו אחרי אלהי עמי־הארץ אשר־השמיד אלהים מפניהם"
    },
    {
      "number": 26,
      "hebrew": "ויער אלהי ישראל את־רוח פול מלך־אשור ואת־רוח תלגת פלנסר מלך אשור ויגלם לראובני ולגדי ולחצי שבט מנשה ויביאם לחלח וחבור והרא ונהר גוזן עד היום הזה"
    },
    {
      "number": 27,
      "hebrew": "בני לוי גרשון קהת ומררי"
    },
    {
      "number": 28,
      "hebrew": "ובני קהת עמרם יצהר וחברון ועזיאל"
    },
    {
      "number": 29,
      "hebrew": "ובני עמרם אהרן ומשה ומרים ובני אהרן נדב ואביהוא אלעזר ואיתמר"
    },
    {
      "number": 30,
      "hebrew": "אלעזר הוליד את־פינחס פינחס הליד את־אבישוע"
    },
    {
      "number": 31,
      "hebrew": "ואבישוע הוליד את־בקי ובקי הוליד את־עזי"
    },
    {
      "number": 32,
      "hebrew": "ועזי הוליד את־זרחיה וזרחיה הוליד את־מריות"
    },
    {
      "number": 33,
      "hebrew": "מריות הוליד את־אמריה ואמריה הוליד את־אחיטוב"
    },
    {
      "number": 34,
      "hebrew": "ואחיטוב הוליד את־צדוק וצדוק הוליד את־אחימעץ"
    },
    {
      "number": 35,
      "hebrew": "ואחימעץ הוליד את־עזריה ועזריה הוליד את־יוחנן"
    },
    {
      "number": 36,
      "hebrew": "ויוחנן הוליד את־עזריה הוא אשר כהן בבית אשר־בנה שלמה בירושלם"
    },
    {
      "number": 37,
      "hebrew": "ויולד עזריה את־אמריה ואמריה הוליד את־אחיטוב"
    },
    {
      "number": 38,
      "hebrew": "ואחיטוב הוליד את־צדוק וצדוק הוליד את־שלום"
    },
    {
      "number": 39,
      "hebrew": "ושלום הוליד את־חלקיה וחלקיה הוליד את־עזריה"
    },
    {
      "number": 40,
      "hebrew": "ועזריה הוליד את־שריה ושריה הוליד את־יהוצדק"
    },
    {
      "number": 41,
      "hebrew": "ויהוצדק הלך בהגלות יהוה את־יהודה וירושלם ביד נבכדנאצר"
    }
  ]
}