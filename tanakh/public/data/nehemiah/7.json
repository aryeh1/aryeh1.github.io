{
  "book": "Nehemiah",
  "bookHebrew": "נחמיה",
  "chapter": 7,
  "verses": [
    {
      "number": 1,
      "hebrew": "ויהי כאשר נבנתה החומה ואעמיד הדלתות ויפקדו השוערים והמשררים והלוים"
    },
    {
      "number": 2,
      "hebrew": "ואצוה את־חנני אחי ואת־חנניה שר הבירה על־ירושלם כי־הוא כאיש אמת וירא את־האלהים מרבים"
    },
    {
      "number": 3,
      "hebrew": "ויאמר [ואמר] להם לא יפתחו שערי ירושלם עד־חם השמש ועד הם עמדים יגיפו הדלתות ואחזו והעמיד משמרות ישבי ירושלם איש במשמרו ואיש נגד ביתו"
    },
    {
      "number": 4,
      "hebrew": "והעיר רחבת ידים וגדולה והעם מעט בתוכה ואין בתים בנוים"
    },
    {
      "number": 5,
      "hebrew": "ויתן אלהי אל־לבי ואקבצה את־החרים ואת־הסגנים ואת־העם להתיחש ואמצא ספר היחש העולים בראשונה ואמצא כתוב בו"
    },
    {
      "number": 6,
      "hebrew": "אלה בני המדינה העלים משבי הגולה אשר הגלה נבוכדנצר מלך בבל וישובו לירושלם וליהודה איש לעירו"
    },
    {
      "number": 7,
      "hebrew": "הבאים עם־זרבבל ישוע נחמיה עזריה רעמיה נחמני מרדכי בלשן מספרת בגוי נחום בענה מספר אנשי עם ישראל"
    },
    {
      "number": 8,
      "hebrew": "בני פרעש אלפים מאה ושבעים ושנים"
    },
    {
      "number": 9,
      "hebrew": "בני שפטיה שלש מאות שבעים ושנים"
    },
    {
      "number": 10,
      "hebrew": "בני ארח שש מאות חמשים ושנים"
    },
    {
      "number": 11,
      "hebrew": "בני־פחת מואב לבני ישוע ויואב אלפים ושמנה מאות שמנה עשר"
    },
    {
      "number": 12,
      "hebrew": "בני עילם אלף מאתים חמשים וארבעה"
    },
    {
      "number": 13,
      "hebrew": "בני זתוא שמנה מאות ארבעים וחמשה"
    },
    {
      "number": 14,
      "hebrew": "בני זכי שבע מאות וששים"
    },
    {
      "number": 15,
      "hebrew": "בני בנוי שש מאות ארבעים ושמנה"
    },
    {
      "number": 16,
      "hebrew": "בני בבי שש מאות עשרים ושמנה"
    },
    {
      "number": 17,
      "hebrew": "בני עזגד אלפים שלש מאות עשרים ושנים"
    },
    {
      "number": 18,
      "hebrew": "בני אדניקם שש מאות ששים ושבעה"
    },
    {
      "number": 19,
      "hebrew": "בני בגוי אלפים ששים ושבעה"
    },
    {
      "number": 20,
      "hebrew": "בני עדין שש מאות חמשים וחמשה"
    },
    {
      "number": 21,
      "hebrew": "בני־אטר לחזקיה תשעים ושמנה"
    },
    {
      "number": 22,
      "hebrew": "בני חשם שלש מאות עשרים ושמנה"
    },
    {
      "number": 23,
      "hebrew": "בני בצי שלש מאות עשרים וארבעה"
    },
    {
      "number": 24,
      "hebrew": "בני חריף מאה שנים עשר"
    },
    {
      "number": 25,
      "hebrew": "בני גבעון תשעים וחמשה"
    },
    {
      "number": 26,
      "hebrew": "אנשי בית־לחם ונטפה מאה שמנים ושמנה"
    },
    {
      "number": 27,
      "hebrew": "אנשי ענתות מאה עשרים ושמנה"
    },
    {
      "number": 28,
      "hebrew": "אנשי בית־עזמות ארבעים ושנים"
    },
    {
      "number": 29,
      "hebrew": "אנשי קרית יערים כפירה ובארות שבע מאות ארבעים ושלשה"
    },
    {
      "number": 30,
      "hebrew": "אנשי הרמה וגבע שש מאות עשרים ואחד"
    },
    {
      "number": 31,
      "hebrew": "אנשי מכמס מאה ועשרים ושנים"
    },
    {
      "number": 32,
      "hebrew": "אנשי בית־אל והעי מאה עשרים ושלשה"
    },
    {
      "number": 33,
      "hebrew": "אנשי נבו אחר חמשים ושנים"
    },
    {
      "number": 34,
      "hebrew": "בני עילם אחר אלף מאתים חמשים וארבעה"
    },
    {
      "number": 35,
      "hebrew": "בני חרם שלש מאות ועשרים"
    },
    {
      "number": 36,
      "hebrew": "בני ירחו שלש מאות ארבעים וחמשה"
    },
    {
      "number": 37,
      "hebrew": "בני־לד חדיד ואונו שבע מאות ועשרים ואחד"
    },
    {
      "number": 38,
      "hebrew": "בני סנאה שלשת אלפים תשע מאות ושלשים"
    },
    {
      "number": 39,
      "hebrew": "הכהנים בני ידעיה לבית ישוע תשע מאות שבעים ושלשה"
    },
    {
      "number": 40,
      "hebrew": "בני אמר אלף חמשים ושנים"
    },
    {
      "number": 41,
      "hebrew": "בני פשחור אלף מאתים ארבעים ושבעה"
    },
    {
      "number": 42,
      "hebrew": "בני חרם אלף שבעה עשר"
    },
    {
      "number": 43,
      "hebrew": "הלוים בני־ישוע לקדמיאל לבני להודוה שבעים וארבעה"
    },
    {
      "number": 44,
      "hebrew": "המשררים בני אסף מאה ארבעים ושמנה"
    },
    {
      "number": 45,
      "hebrew": "השערים בני־שלום בני־אטר בני־טלמן בני־עקוב בני חטיטא בני שבי מאה שלשים ושמנה"
    },
    {
      "number": 46,
      "hebrew": "הנתינים בני־צחא בני־חשפא בני טבעות"
    },
    {
      "number": 47,
      "hebrew": "בני־קירס בני־סיעא בני פדון"
    },
    {
      "number": 48,
      "hebrew": "בני־לבנה בני־חגבה בני שלמי"
    },
    {
      "number": 49,
      "hebrew": "בני־חנן בני־גדל בני־גחר"
    },
    {
      "number": 50,
      "hebrew": "בני־ראיה בני־רצין בני נקודא"
    },
    {
      "number": 51,
      "hebrew": "בני־גזם בני־עזא בני פסח"
    },
    {
      "number": 52,
      "hebrew": "בני־בסי בני־מעונים בני נפושסים [נפישסים]"
    },
    {
      "number": 53,
      "hebrew": "בני־בקבוק בני־חקופא בני חרחור"
    },
    {
      "number": 54,
      "hebrew": "בני־בצלית בני־מחידא בני חרשא"
    },
    {
      "number": 55,
      "hebrew": "בני־ברקוס בני־סיסרא בני־תמח"
    },
    {
      "number": 56,
      "hebrew": "בני נציח בני חטיפא"
    },
    {
      "number": 57,
      "hebrew": "בני עבדי שלמה בני־סוטי בני־סופרת בני פרידא"
    },
    {
      "number": 58,
      "hebrew": "בני־יעלא בני־דרקון בני גדל"
    },
    {
      "number": 59,
      "hebrew": "בני שפטיה בני־חטיל בני פכרת הצביים בני אמון"
    },
    {
      "number": 60,
      "hebrew": "כל־הנתינים ובני עבדי שלמה שלש מאות תשעים ושנים"
    },
    {
      "number": 61,
      "hebrew": "ואלה העולים מתל מלח תל חרשא כרוב אדון ואמר ולא יכלו להגיד בית־אבותם וזרעם אם מישראל הם"
    },
    {
      "number": 62,
      "hebrew": "בני־דליה בני־טוביה בני נקודא שש מאות וארבעים ושנים"
    },
    {
      "number": 63,
      "hebrew": "ומן־הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על־שמם"
    },
    {
      "number": 64,
      "hebrew": "אלה בקשו כתבם המתיחשים ולא נמצא ויגאלו מן־הכהנה"
    },
    {
      "number": 65,
      "hebrew": "ויאמר התרשתא להם אשר לא־יאכלו מקדש הקדשים עד עמד הכהן לאורים ותומים"
    },
    {
      "number": 66,
      "hebrew": "כל־הקהל כאחד ארבע רבוא אלפים שלש־מאות וששים"
    },
    {
      "number": 67,
      "hebrew": "מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים וארבעים וחמשה"
    },
    {
      "number": 68,
      "hebrew": "גמלים ארבע מאות שלשים וחמשה חמרים ששת אלפים שבע מאות ועשרים"
    },
    {
      "number": 69,
      "hebrew": "ומקצת ראשי האבות נתנו למלאכה התרשתא נתן לאוצר זהב דרכמנים אלף מזרקות חמשים כתנות כהנים שלשים וחמש מאות"
    },
    {
      "number": 70,
      "hebrew": "ומראשי האבות נתנו לאוצר המלאכה זהב דרכמונים שתי רבות וכסף מנים אלפים ומאתים"
    },
    {
      "number": 71,
      "hebrew": "ואשר נתנו שארית העם זהב דרכמונים שתי רבוא וכסף מנים אלפים וכתנת כהנים ששים ושבעה"
    },
    {
      "number": 72,
      "hebrew": "וישבו הכהנים והלוים והשוערים והמשררים ומן־העם והנתינים וכל־ישראל בעריהם ויגע החדש השביעי ובני ישראל בעריהם"
    }
  ]
}