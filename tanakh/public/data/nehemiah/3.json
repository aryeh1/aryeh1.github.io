{
  "book": "Nehemiah",
  "bookHebrew": "נחמיה",
  "chapter": 3,
  "verses": [
    {
      "number": 1,
      "hebrew": "ויקם אלישיב הכהן הגדול ואחיו הכהנים ויבנו את־שער הצאן המה קדשוהו ויעמידו דלתתיו ועד־מגדל המאה קדשוהו עד מגדל חננאל",
      "parsha": "ס"
    },
    {
      "number": 2,
      "hebrew": "ועל־ידו בנו אנשי ירחו ועל־ידו בנה זכור בן־אמרי",
      "parsha": "ס"
    },
    {
      "number": 3,
      "hebrew": "ואת שער הדגים בנו בני הסנאה המה קרוהו ויעמידו דלתתיו מנעוליו ובריחיו",
      "parsha": "ס"
    },
    {
      "number": 4,
      "hebrew": "ועל־ידם החזיק מרמות בן־אוריה בן־הקוץ ועל־ידם החזיק משלם בן־ברכיה בן־משיזבאל ועל־ידם החזיק צדוק בן־בענא",
      "parsha": "ס"
    },
    {
      "number": 5,
      "hebrew": "ועל־ידם החזיקו התקועים ואדיריהם לא־הביאו צורם בעבדת אדניהם",
      "parsha": "ס"
    },
    {
      "number": 6,
      "hebrew": "ואת שער הישנה החזיקו יוידע בן־פסח ומשלם בן־בסודיה המה קרוהו ויעמידו דלתתיו ומנעליו ובריחיו",
      "parsha": "ס"
    },
    {
      "number": 7,
      "hebrew": "ועל־ידם החזיק מלטיה הגבעני וידון המרנתי אנשי גבעון והמצפה לכסא פחת עבר הנהר",
      "parsha": "ס"
    },
    {
      "number": 8,
      "hebrew": "על־ידו החזיק עזיאל בן־חרהיה צורפים ועל־ידו החזיק חנניה בן־הרקחים ויעזבו ירושלם עד החומה הרחבה",
      "parsha": "ס"
    },
    {
      "number": 9,
      "hebrew": "ועל־ידם החזיק רפיה בן־חור שר חצי פלך ירושלם",
      "parsha": "ס"
    },
    {
      "number": 10,
      "hebrew": "ועל־ידם החזיק ידיה בן־חרומף ונגד ביתו ועל־ידו החזיק חטוש בן־חשבניה",
      "parsha": "ס"
    },
    {
      "number": 11,
      "hebrew": "מדה שנית החזיק מלכיה בן־חרם וחשוב בן־פחת מואב ואת מגדל התנורים",
      "parsha": "ס"
    },
    {
      "number": 12,
      "hebrew": "ועל־ידו החזיק שלום בן־הלוחש שר חצי פלך ירושלם הוא ובנותיו",
      "parsha": "ס"
    },
    {
      "number": 13,
      "hebrew": "את שער הגיא החזיק חנון וישבי זנוח המה בנוהו ויעמידו דלתתיו מנעליו ובריחיו ואלף אמה בחומה עד שער השפות"
    },
    {
      "number": 14,
      "hebrew": "ואת שער האשפות החזיק מלכיה בן־רכב שר פלך בית־הכרם הוא יבננו ויעמיד דלתתיו מנעליו ובריחיו",
      "parsha": "ס"
    },
    {
      "number": 15,
      "hebrew": "ואת שער העין החזיק שלון בן־כל־חזה שר פלך המצפה הוא יבננו ויטללנו ויעמידו [ויעמיד] דלתתיו מנעליו ובריחיו ואת חומת ברכת השלח לגן־המלך ועד־המעלות היורדות מעיר דויד",
      "parsha": "ס"
    },
    {
      "number": 16,
      "hebrew": "אחריו החזיק נחמיה בן־עזבוק שר חצי פלך בית־צור עד־נגד קברי דויד ועד־הברכה העשויה ועד בית הגברים",
      "parsha": "ס"
    },
    {
      "number": 17,
      "hebrew": "אחריו החזיקו הלוים רחום בן־בני על־ידו החזיק חשביה שר־חצי־פלך קעילה לפלכו",
      "parsha": "ס"
    },
    {
      "number": 18,
      "hebrew": "אחריו החזיקו אחיהם בוי בן־חנדד שר חצי פלך קעילה",
      "parsha": "ס"
    },
    {
      "number": 19,
      "hebrew": "ויחזק על־ידו עזר בן־ישוע שר המצפה מדה שנית מנגד עלת הנשק המקצע",
      "parsha": "ס"
    },
    {
      "number": 20,
      "hebrew": "אחריו החרה החזיק ברוך בן־זבי [זכי] מדה שנית מן־המקצוע עד־פתח בית אלישיב הכהן הגדול",
      "parsha": "ס"
    },
    {
      "number": 21,
      "hebrew": "אחריו החזיק מרמות בן־אוריה בן־הקוץ מדה שנית מפתח בית אלישיב ועד־תכלית בית אלישיב",
      "parsha": "ס"
    },
    {
      "number": 22,
      "hebrew": "ואחריו החזיקו הכהנים אנשי הככר"
    },
    {
      "number": 23,
      "hebrew": "אחריו החזיק בנימן וחשוב נגד ביתם אחריו החזיק עזריה בן־מעשיה בן־ענניה אצל ביתו",
      "parsha": "ס"
    },
    {
      "number": 24,
      "hebrew": "אחריו החזיק בנוי בן־חנדד מדה שנית מבית עזריה עד־המקצוע ועד־הפנה"
    },
    {
      "number": 25,
      "hebrew": "פלל בן־אוזי מנגד המקצוע והמגדל היוצא מבית המלך העליון אשר לחצר המטרה אחריו פדיה בן־פרעש",
      "parsha": "ס"
    },
    {
      "number": 26,
      "hebrew": "והנתינים היו ישבים בעפל עד נגד שער המים למזרח והמגדל היוצא",
      "parsha": "ס"
    },
    {
      "number": 27,
      "hebrew": "אחריו החזיקו התקעים מדה שנית מנגד המגדל הגדול היוצא ועד חומת העפל"
    },
    {
      "number": 28,
      "hebrew": "מעל שער הסוסים החזיקו הכהנים איש לנגד ביתו",
      "parsha": "ס"
    },
    {
      "number": 29,
      "hebrew": "אחריו החזיק צדוק בן־אמר נגד ביתו ואחריו החזיק שמעיה בן־שכניה שמר שער המזרח",
      "parsha": "ס"
    },
    {
      "number": 30,
      "hebrew": "אחרי [אחריו] החזיק חנניה בן־שלמיה וחנון בן־צלף הששי מדה שני אחריו החזיק משלם בן־ברכיה נגד נשכתו",
      "parsha": "ס"
    },
    {
      "number": 31,
      "hebrew": "אחרי [אחריו] החזיק מלכיה בן־הצרפי עד־בית הנתינים והרכלים נגד שער המפקד ועד עלית הפנה"
    },
    {
      "number": 32,
      "hebrew": "ובין עלית הפנה לשער הצאן החזיקו הצרפים והרכלים",
      "parsha": "פ"
    },
    {
      "number": 33,
      "hebrew": "ויהי כאשר שמע סנבלט כי־אנחנו בונים את־החומה ויחר לו ויכעס הרבה וילעג על־היהודים"
    },
    {
      "number": 34,
      "hebrew": "ויאמר לפני אחיו וחיל שמרון ויאמר מה היהודים האמללים עשים היעזבו להם היזבחו היכלו ביום היחיו את־האבנים מערמות העפר והמה שרופות"
    },
    {
      "number": 35,
      "hebrew": "וטוביה העמני אצלו ויאמר גם אשר־הם בונים אם־יעלה שועל ופרץ חומת אבניהם",
      "parsha": "פ"
    },
    {
      "number": 36,
      "hebrew": "שמע אלהינו כי־היינו בוזה והשב חרפתם אל־ראשם ותנם לבזה בארץ שביה"
    },
    {
      "number": 37,
      "hebrew": "ואל־תכס על־עונם וחטאתם מלפניך אל־תמחה כי הכעיסו לנגד הבונים"
    },
    {
      "number": 38,
      "hebrew": "ונבנה את־החומה ותקשר כל־החומה עד־חציה ויהי לב לעם לעשות",
      "parsha": "פ"
    }
  ]
}