{
  "book": "Isaiah",
  "bookHebrew": "ישעיהו",
  "chapter": 46,
  "verses": [
    {
      "number": 1,
      "hebrew": "כרע בל קרס נבו היו עצביהם לחיה ולבהמה נשאתיכם עמוסות משא לעיפה"
    },
    {
      "number": 2,
      "hebrew": "קרסו כרעו יחדו לא יכלו מלט משא ונפשם בשבי הלכה",
      "parsha": "פ"
    },
    {
      "number": 3,
      "hebrew": "שמעו אלי בית יעקב וכל־שארית בית ישראל העמסים מני־בטן הנשאים מני־רחם"
    },
    {
      "number": 4,
      "hebrew": "ועד־זקנה אני הוא ועד־שיבה אני אסבל אני עשיתי ואני אשא ואני אסבל ואמלט",
      "parsha": "ס"
    },
    {
      "number": 5,
      "hebrew": "למי תדמיוני ותשוו ותמשלוני ונדמה"
    },
    {
      "number": 6,
      "hebrew": "הזלים זהב מכיס וכסף בקנה ישקלו ישכרו צורף ויעשהו אל יסגדו אף־ישתחוו"
    },
    {
      "number": 7,
      "hebrew": "ישאהו על־כתף יסבלהו ויניחהו תחתיו ויעמד ממקומו לא ימיש אף־יצעק אליו ולא יענה מצרתו לא יושיענו",
      "parsha": "ס"
    },
    {
      "number": 8,
      "hebrew": "זכרו־זאת והתאששו השיבו פושעים על־לב"
    },
    {
      "number": 9,
      "hebrew": "זכרו ראשנות מעולם כי אנכי אל ואין עוד אלהים ואפס כמוני"
    },
    {
      "number": 10,
      "hebrew": "מגיד מראשית אחרית ומקדם אשר לא־נעשו אמר עצתי תקום וכל־חפצי אעשה"
    },
    {
      "number": 11,
      "hebrew": "קרא ממזרח עיט מארץ מרחק איש עצתו [עצתי] אף־דברתי אף־אביאנה יצרתי אף־אעשנה",
      "parsha": "ס"
    },
    {
      "number": 12,
      "hebrew": "שמעו אלי אבירי לב הרחוקים מצדקה"
    },
    {
      "number": 13,
      "hebrew": "קרבתי צדקתי לא תרחק ותשועתי לא תאחר ונתתי בציון תשועה לישראל תפארתי",
      "parsha": "ס"
    }
  ]
}