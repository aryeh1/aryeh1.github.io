{
  "book": "Isaiah",
  "bookHebrew": "ישעיהו",
  "chapter": 12,
  "verses": [
    {
      "number": 1,
      "hebrew": "ואמרת ביום ההוא אודך יהוה כי אנפת בי ישב אפך ותנחמני"
    },
    {
      "number": 2,
      "hebrew": "הנה אל ישועתי אבטח ולא אפחד כי־עזי וזמרת יה יהוה ויהי־לי לישועה"
    },
    {
      "number": 3,
      "hebrew": "ושאבתם־מים בששון ממעיני הישועה"
    },
    {
      "number": 4,
      "hebrew": "ואמרתם ביום ההוא הודו ליהוה קראו בשמו הודיעו בעמים עלילתיו הזכירו כי נשגב שמו"
    },
    {
      "number": 5,
      "hebrew": "זמרו יהוה כי גאות עשה מידעת [מודעת] זאת בכל־הארץ"
    },
    {
      "number": 6,
      "hebrew": "צהלי ורני יושבת ציון כי־גדול בקרבך קדוש ישראל",
      "parsha": "ס"
    }
  ]
}