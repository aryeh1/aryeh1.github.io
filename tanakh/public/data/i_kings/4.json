{
  "book": "I Kings",
  "bookHebrew": "מלכים א",
  "chapter": 4,
  "verses": [
    {
      "number": 1,
      "hebrew": "ויהי המלך שלמה מלך על־כל־ישראל",
      "parsha": "ס"
    },
    {
      "number": 2,
      "hebrew": "ואלה השרים אשר־לו עזריהו בן־צדוק הכהן",
      "parsha": "ס"
    },
    {
      "number": 3,
      "hebrew": "אליחרף ואחיה בני שישא ספרים יהושפט בן־אחילוד המזכיר",
      "parsha": "ס"
    },
    {
      "number": 4,
      "hebrew": "ובניהו בן־יהוידע על־הצבא וצדוק ואביתר כהנים",
      "parsha": "ס"
    },
    {
      "number": 5,
      "hebrew": "ועזריהו בן־נתן על־הנצבים וזבוד בן־נתן כהן רעה המלך",
      "parsha": "ס"
    },
    {
      "number": 6,
      "hebrew": "ואחישר על־הבית ואדנירם בן־עבדא על־המס",
      "parsha": "ס"
    },
    {
      "number": 7,
      "hebrew": "ולשלמה שנים־עשר נצבים על־כל־ישראל וכלכלו את־המלך ואת־ביתו חדש בשנה יהיה על־אחד [האחד] לכלכל",
      "parsha": "ס"
    },
    {
      "number": 8,
      "hebrew": "ואלה שמותם בן־חור בהר אפרים",
      "parsha": "ס"
    },
    {
      "number": 9,
      "hebrew": "בן־דקר במקץ ובשעלבים ובית שמש ואילון בית חנן",
      "parsha": "ס"
    },
    {
      "number": 10,
      "hebrew": "בן־חסד בארבות לו שכה וכל־ארץ חפר",
      "parsha": "ס"
    },
    {
      "number": 11,
      "hebrew": "בן־אבינדב כל־נפת דאר טפת בת־שלמה היתה לו לאשה",
      "parsha": "ס"
    },
    {
      "number": 12,
      "hebrew": "בענא בן־אחילוד תענך ומגדו וכל־בית שאן אשר אצל צרתנה מתחת ליזרעאל מבית שאן עד אבל מחולה עד מעבר ליקמעם",
      "parsha": "ס"
    },
    {
      "number": 13,
      "hebrew": "בן־גבר ברמת גלעד לו חות יאיר בן־מנשה אשר בגלעד לו חבל ארגב אשר בבשן ששים ערים גדלות חומה ובריח נחשת",
      "parsha": "ס"
    },
    {
      "number": 14,
      "hebrew": "אחינדב בן־עדא מחנימה",
      "parsha": "ס"
    },
    {
      "number": 15,
      "hebrew": "אחימעץ בנפתלי גם־הוא לקח את־בשמת בת־שלמה לאשה",
      "parsha": "ס"
    },
    {
      "number": 16,
      "hebrew": "בענא בן־חושי באשר ובעלות",
      "parsha": "ס"
    },
    {
      "number": 17,
      "hebrew": "יהושפט בן־פרוח ביששכר",
      "parsha": "ס"
    },
    {
      "number": 18,
      "hebrew": "שמעי בן־אלא בבנימן",
      "parsha": "ס"
    },
    {
      "number": 19,
      "hebrew": "גבר בן־ארי בארץ גלעד ארץ סיחון מלך האמרי ועג מלך הבשן ונציב אחד אשר בארץ"
    },
    {
      "number": 20,
      "hebrew": "יהודה וישראל רבים כחול אשר־על־הים לרב אכלים ושתים ושמחים"
    }
  ]
}