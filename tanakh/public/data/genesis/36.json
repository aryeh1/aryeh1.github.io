{
  "book": "Genesis",
  "bookHebrew": "בראשית",
  "chapter": 36,
  "verses": [
    {
      "number": 1,
      "hebrew": "ואלה תלדות עשו הוא אדום"
    },
    {
      "number": 2,
      "hebrew": "עשו לקח את־נשיו מבנות כנען את־עדה בת־אילון החתי ואת־אהליבמה בת־ענה בת־צבעון החוי"
    },
    {
      "number": 3,
      "hebrew": "ואת־בשמת בת־ישמעאל אחות נביות"
    },
    {
      "number": 4,
      "hebrew": "ותלד עדה לעשו את־אליפז ובשמת ילדה את־רעואל"
    },
    {
      "number": 5,
      "hebrew": "ואהליבמה ילדה את־יעיש [יעוש] ואת־יעלם ואת־קרח אלה בני עשו אשר ילדו־לו בארץ כנען"
    },
    {
      "number": 6,
      "hebrew": "ויקח עשו את־נשיו ואת־בניו ואת־בנתיו ואת־כל־נפשות ביתו ואת־מקנהו ואת־כל־בהמתו ואת כל־קנינו אשר רכש בארץ כנען וילך אל־ארץ מפני יעקב אחיו"
    },
    {
      "number": 7,
      "hebrew": "כי־היה רכושם רב משבת יחדו ולא יכלה ארץ מגוריהם לשאת אתם מפני מקניהם"
    },
    {
      "number": 8,
      "hebrew": "וישב עשו בהר שעיר עשו הוא אדום"
    },
    {
      "number": 9,
      "hebrew": "ואלה תלדות עשו אבי אדום בהר שעיר"
    },
    {
      "number": 10,
      "hebrew": "אלה שמות בני־עשו אליפז בן־עדה אשת עשו רעואל בן־בשמת אשת עשו"
    },
    {
      "number": 11,
      "hebrew": "ויהיו בני אליפז תימן אומר צפו וגעתם וקנז"
    },
    {
      "number": 12,
      "hebrew": "ותמנע היתה פילגש לאליפז בן־עשו ותלד לאליפז את־עמלק אלה בני עדה אשת עשו"
    },
    {
      "number": 13,
      "hebrew": "ואלה בני רעואל נחת וזרח שמה ומזה אלה היו בני בשמת אשת עשו"
    },
    {
      "number": 14,
      "hebrew": "ואלה היו בני אהליבמה בת־ענה בת־צבעון אשת עשו ותלד לעשו את־יעיש [יעוש] ואת־יעלם ואת־קרח"
    },
    {
      "number": 15,
      "hebrew": "אלה אלופי בני־עשו בני אליפז בכור עשו אלוף תימן אלוף אומר אלוף צפו אלוף קנז"
    },
    {
      "number": 16,
      "hebrew": "אלוף־קרח אלוף געתם אלוף עמלק אלה אלופי אליפז בארץ אדום אלה בני עדה"
    },
    {
      "number": 17,
      "hebrew": "ואלה בני רעואל בן־עשו אלוף נחת אלוף זרח אלוף שמה אלוף מזה אלה אלופי רעואל בארץ אדום אלה בני בשמת אשת עשו"
    },
    {
      "number": 18,
      "hebrew": "ואלה בני אהליבמה אשת עשו אלוף יעוש אלוף יעלם אלוף קרח אלה אלופי אהליבמה בת־ענה אשת עשו"
    },
    {
      "number": 19,
      "hebrew": "אלה בני־עשו ואלה אלופיהם הוא אדום",
      "parsha": "ס"
    },
    {
      "number": 20,
      "hebrew": "אלה בני־שעיר החרי ישבי הארץ לוטן ושובל וצבעון וענה"
    },
    {
      "number": 21,
      "hebrew": "ודשון ואצר ודישן אלה אלופי החרי בני שעיר בארץ אדום"
    },
    {
      "number": 22,
      "hebrew": "ויהיו בני־לוטן חרי והימם ואחות לוטן תמנע"
    },
    {
      "number": 23,
      "hebrew": "ואלה בני שובל עלון ומנחת ועיבל שפו ואונם"
    },
    {
      "number": 24,
      "hebrew": "ואלה בני־צבעון ואיה וענה הוא ענה אשר מצא את־הימם במדבר ברעתו את־החמרים לצבעון אביו"
    },
    {
      "number": 25,
      "hebrew": "ואלה בני־ענה דשן ואהליבמה בת־ענה"
    },
    {
      "number": 26,
      "hebrew": "ואלה בני דישן חמדן ואשבן ויתרן וכרן"
    },
    {
      "number": 27,
      "hebrew": "אלה בני־אצר בלהן וזעון ועקן"
    },
    {
      "number": 28,
      "hebrew": "אלה בני־דישן עוץ וארן"
    },
    {
      "number": 29,
      "hebrew": "אלה אלופי החרי אלוף לוטן אלוף שובל אלוף צבעון אלוף ענה"
    },
    {
      "number": 30,
      "hebrew": "אלוף דשן אלוף אצר אלוף דישן אלה אלופי החרי לאלפיהם בארץ שעיר",
      "parsha": "פ"
    },
    {
      "number": 31,
      "hebrew": "ואלה המלכים אשר מלכו בארץ אדום לפני מלך־מלך לבני ישראל"
    },
    {
      "number": 32,
      "hebrew": "וימלך באדום בלע בן־בעור ושם עירו דנהבה"
    },
    {
      "number": 33,
      "hebrew": "וימת בלע וימלך תחתיו יובב בן־זרח מבצרה"
    },
    {
      "number": 34,
      "hebrew": "וימת יובב וימלך תחתיו חשם מארץ התימני"
    },
    {
      "number": 35,
      "hebrew": "וימת חשם וימלך תחתיו הדד בן־בדד המכה את־מדין בשדה מואב ושם עירו עוית"
    },
    {
      "number": 36,
      "hebrew": "וימת הדד וימלך תחתיו שמלה ממשרקה"
    },
    {
      "number": 37,
      "hebrew": "וימת שמלה וימלך תחתיו שאול מרחבות הנהר"
    },
    {
      "number": 38,
      "hebrew": "וימת שאול וימלך תחתיו בעל חנן בן־עכבור"
    },
    {
      "number": 39,
      "hebrew": "וימת בעל חנן בן־עכבור וימלך תחתיו הדר ושם עירו פעו ושם אשתו מהיטבאל בת־מטרד בת מי זהב"
    },
    {
      "number": 40,
      "hebrew": "ואלה שמות אלופי עשו למשפחתם למקמתם בשמתם אלוף תמנע אלוף עלוה אלוף יתת"
    },
    {
      "number": 41,
      "hebrew": "אלוף אהליבמה אלוף אלה אלוף פינן"
    },
    {
      "number": 42,
      "hebrew": "אלוף קנז אלוף תימן אלוף מבצר"
    },
    {
      "number": 43,
      "hebrew": "אלוף מגדיאל אלוף עירם אלה אלופי אדום למשבתם בארץ אחזתם הוא עשו אבי אדום",
      "parsha": "פ"
    }
  ]
}