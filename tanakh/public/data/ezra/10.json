{
  "book": "Ezra",
  "bookHebrew": "עזרא",
  "chapter": 10,
  "verses": [
    {
      "number": 1,
      "hebrew": "וכהתפלל עזרא וכהתודתו בכה ומתנפל לפני בית האלהים נקבצו אליו מישראל קהל רב־מאד אנשים ונשים וילדים כי־בכו העם הרבה־בכה",
      "parsha": "פ"
    },
    {
      "number": 2,
      "hebrew": "ויען שכניה בן־יחיאל מבני עולם [עילם] ויאמר לעזרא אנחנו מעלנו באלהינו ונשב נשים נכריות מעמי הארץ ועתה יש־מקוה לישראל על־זאת"
    },
    {
      "number": 3,
      "hebrew": "ועתה נכרת־ברית לאלהינו להוציא כל־נשים והנולד מהם בעצת אדני והחרדים במצות אלהינו וכתורה יעשה",
      "parsha": "פ"
    },
    {
      "number": 4,
      "hebrew": "קום כי־עליך הדבר ואנחנו עמך חזק ועשה",
      "parsha": "פ"
    },
    {
      "number": 5,
      "hebrew": "ויקם עזרא וישבע את־שרי הכהנים הלוים וכל־ישראל לעשות כדבר הזה וישבעו"
    },
    {
      "number": 6,
      "hebrew": "ויקם עזרא מלפני בית האלהים וילך אל־לשכת יהוחנן בן־אלישיב וילך שם לחם לא־אכל ומים לא־שתה כי מתאבל על־מעל הגולה"
    },
    {
      "number": 7,
      "hebrew": "ויעבירו קול ביהודה וירושלם לכל בני הגולה להקבץ ירושלם"
    },
    {
      "number": 8,
      "hebrew": "וכל אשר לא־יבוא לשלשת הימים כעצת השרים והזקנים יחרם כל־רכושו והוא יבדל מקהל הגולה",
      "parsha": "פ"
    },
    {
      "number": 9,
      "hebrew": "ויקבצו כל־אנשי־יהודה ובנימן ירושלם לשלשת הימים הוא חדש התשיעי בעשרים בחדש וישבו כל־העם ברחוב בית האלהים מרעידים על־הדבר ומהגשמים",
      "parsha": "פ"
    },
    {
      "number": 10,
      "hebrew": "ויקם עזרא הכהן ויאמר אלהם אתם מעלתם ותשיבו נשים נכריות להוסיף על־אשמת ישראל"
    },
    {
      "number": 11,
      "hebrew": "ועתה תנו תודה ליהוה אלהי־אבתיכם ועשו רצונו והבדלו מעמי הארץ ומן־הנשים הנכריות",
      "parsha": "ס"
    },
    {
      "number": 12,
      "hebrew": "ויענו כל־הקהל ויאמרו קול גדול כן כדבריך [כדברך] עלינו לעשות"
    },
    {
      "number": 13,
      "hebrew": "אבל העם רב והעת גשמים ואין כח לעמוד בחוץ והמלאכה לא־ליום אחד ולא לשנים כי־הרבינו לפשע בדבר הזה"
    },
    {
      "number": 14,
      "hebrew": "יעמדו־נא שרינו לכל־הקהל וכל אשר בערינו ההשיב נשים נכריות יבא לעתים מזמנים ועמהם זקני־עיר ועיר ושפטיה עד להשיב חרון אף־אלהינו ממנו עד לדבר הזה",
      "parsha": "ס"
    },
    {
      "number": 15,
      "hebrew": "אך יונתן בן־עשהאל ויחזיה בן־תקוה עמדו על־זאת ומשלם ושבתי הלוי עזרם"
    },
    {
      "number": 16,
      "hebrew": "ויעשו־כן בני הגולה ויבדלו עזרא הכהן אנשים ראשי האבות לבית אבתם וכלם בשמות וישבו ביום אחד לחדש העשירי לדריוש הדבר"
    },
    {
      "number": 17,
      "hebrew": "ויכלו בכל אנשים ההשיבו נשים נכריות עד יום אחד לחדש הראשון",
      "parsha": "פ"
    },
    {
      "number": 18,
      "hebrew": "וימצא מבני הכהנים אשר השיבו נשים נכריות מבני ישוע בן־יוצדק ואחיו מעשיה ואליעזר ויריב וגדליה"
    },
    {
      "number": 19,
      "hebrew": "ויתנו ידם להוציא נשיהם ואשמים איל־צאן על־אשמתם",
      "parsha": "ס"
    },
    {
      "number": 20,
      "hebrew": "ומבני אמר חנני וזבדיה",
      "parsha": "ס"
    },
    {
      "number": 21,
      "hebrew": "ומבני חרם מעשיה ואליה ושמעיה ויחיאל ועזיה",
      "parsha": "ס"
    },
    {
      "number": 22,
      "hebrew": "ומבני פשחור אליועיני מעשיה ישמעאל נתנאל יוזבד ואלעשה",
      "parsha": "ס"
    },
    {
      "number": 23,
      "hebrew": "ומן־הלוים יוזבד ושמעי וקליה הוא קליטא פתחיה יהודה ואליעזר",
      "parsha": "ס"
    },
    {
      "number": 24,
      "hebrew": "ומן־המשררים אלישיב ומן־השערים שלם וטלם ואורי",
      "parsha": "ס"
    },
    {
      "number": 25,
      "hebrew": "ומישראל מבני פרעש רמיה ויזיה ומלכיה ומימן ואלעזר ומלכיה ובניה",
      "parsha": "ס"
    },
    {
      "number": 26,
      "hebrew": "ומבני עילם מתניה זכריה ויחיאל ועבדי וירמות ואליה",
      "parsha": "ס"
    },
    {
      "number": 27,
      "hebrew": "ומבני זתוא אליועני אלישיב מתניה וירמות וזבד ועזיזא",
      "parsha": "ס"
    },
    {
      "number": 28,
      "hebrew": "ומבני בבי יהוחנן חנניה זבי עתלי",
      "parsha": "ס"
    },
    {
      "number": 29,
      "hebrew": "ומבני בני משלם מלוך ועדיה ישוב ושאל ירמות [ורמות]",
      "parsha": "ס"
    },
    {
      "number": 30,
      "hebrew": "ומבני פחת מואב עדנא וכלל בניה מעשיה מתניה בצלאל ובנוי ומנשה",
      "parsha": "ס"
    },
    {
      "number": 31,
      "hebrew": "ובני חרם אליעזר ישיה מלכיה שמעיה שמעון",
      "parsha": "ס"
    },
    {
      "number": 32,
      "hebrew": "בנימן מלוך שמריה",
      "parsha": "ס"
    },
    {
      "number": 33,
      "hebrew": "מבני חשם מתני מתתה זבד אליפלט ירמי מנשה שמעי",
      "parsha": "ס"
    },
    {
      "number": 34,
      "hebrew": "מבני בני מעדי עמרם ואואל",
      "parsha": "ס"
    },
    {
      "number": 35,
      "hebrew": "בניה בדיה כלהי [כלוהו]",
      "parsha": "ס"
    },
    {
      "number": 36,
      "hebrew": "וניה מרמות אלישיב",
      "parsha": "ס"
    },
    {
      "number": 37,
      "hebrew": "מתניה מתני ויעשו [ויעשי]",
      "parsha": "ס"
    },
    {
      "number": 38,
      "hebrew": "ובני ובנוי שמעי",
      "parsha": "ס"
    },
    {
      "number": 39,
      "hebrew": "ושלמיה ונתן ועדיה",
      "parsha": "ס"
    },
    {
      "number": 40,
      "hebrew": "מכנדבי ששי שרי",
      "parsha": "ס"
    },
    {
      "number": 41,
      "hebrew": "עזראל ושלמיהו שמריה",
      "parsha": "ס"
    },
    {
      "number": 42,
      "hebrew": "שלום אמריה יוסף",
      "parsha": "ס"
    },
    {
      "number": 43,
      "hebrew": "מבני נבו יעיאל מתתיה זבד זבינא ידו [ידי] ויואל בניה"
    },
    {
      "number": 44,
      "hebrew": "כל־אלה נשאי [נשאו] נשים נכריות ויש מהם נשים וישימו בנים",
      "parsha": "פ"
    }
  ]
}