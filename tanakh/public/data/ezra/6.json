{
  "book": "Ezra",
  "bookHebrew": "עזרא",
  "chapter": 6,
  "verses": [
    {
      "number": 1,
      "hebrew": "באדין דריוש מלכא שם טעם ובקרו בבית ספריא די גנזיא מהחתין תמה בבבל"
    },
    {
      "number": 2,
      "hebrew": "והשתכח באחמתא בבירתא די במדי מדינתה מגלה חדה וכן־כתיב בגוה דכרונה"
    },
    {
      "number": 3,
      "hebrew": "בשנת חדה לכורש מלכא כורש מלכא שם טעם בית־אלהא בירושלם ביתא יתבנא אתר די־דבחין דבחין ואשוהי מסובלין רומה אמין שתין פתיה אמין שתין"
    },
    {
      "number": 4,
      "hebrew": "נדבכין די־אבן גלל תלתא ונדבך די־אע חדת ונפקתא מן־בית מלכא תתיהב"
    },
    {
      "number": 5,
      "hebrew": "ואף מאני בית־אלהא די דהבה וכספא די נבוכדנצר הנפק מן־היכלא די־בירושלם והיבל לבבל יהתיבון ויהך להיכלא די־בירושלם לאתרה ותחת בבית אלהא"
    },
    {
      "number": 6,
      "hebrew": "כען תתני פחת עבר־נהרה שתר בוזני וכנותהון אפרסכיא די בעבר נהרה רחיקין הוו מן־תמה"
    },
    {
      "number": 7,
      "hebrew": "שבקו לעבידת בית־אלהא דך פחת יהודיא ולשבי יהודיא בית־אלהא דך יבנון על־אתרה"
    },
    {
      "number": 8,
      "hebrew": "ומני שים טעם למא די־תעבדון עם־שבי יהודיא אלך למבנא בית־אלהא דך ומנכסי מלכא די מדת עבר נהרה אספרנא נפקתא תהוא מתיהבא לגבריא אלך די־לא לבטלא"
    },
    {
      "number": 9,
      "hebrew": "ומה חשחן ובני תורין ודכרין ואמרין לעלון לאלה שמיא חנטין מלח חמר ומשח כמאמר כהניא די־בירושלם להוא מתיהב להם יום ביום די־לא שלו"
    },
    {
      "number": 10,
      "hebrew": "די־להון מהקרבין ניחוחין לאלה שמיא ומצלין לחיי מלכא ובנוהי"
    },
    {
      "number": 11,
      "hebrew": "ומני שים טעם די כל־אנש די יהשנא פתגמא דנה יתנסח אע מן־ביתה וזקיף יתמחא עלהי וביתה נולו יתעבד על־דנה"
    },
    {
      "number": 12,
      "hebrew": "ואלהא די שכן שמה תמה ימגר כל־מלך ועם די ישלח ידה להשניה לחבלה בית־אלהא דך די בירושלם אנה דריוש שמת טעם אספרנא יתעבד"
    },
    {
      "number": 13,
      "hebrew": "אדין תתני פחת עבר־נהרה שתר בוזני וכנותהון לקבל די־שלח דריוש מלכא כנמא אספרנא עבדו"
    },
    {
      "number": 14,
      "hebrew": "ושבי יהודיא בנין ומצלחין בנבואת חגי נביאה [נביא] וזכריה בר־עדוא ובנו ושכללו מן־טעם אלה ישראל ומטעם כורש ודריוש וארתחששתא מלך פרס"
    },
    {
      "number": 15,
      "hebrew": "ושיציא ביתה דנה עד יום תלתה לירח אדר די־היא שנת־שת למלכות דריוש מלכא"
    },
    {
      "number": 16,
      "hebrew": "ועבדו בני־ישראל כהניא ולויא ושאר בני־גלותא חנכת בית־אלהא דנה בחדוה"
    },
    {
      "number": 17,
      "hebrew": "והקרבו לחנכת בית־אלהא דנה תורין מאה דכרין מאתין אמרין ארבע מאה וצפירי עזין לחטיא [לחטאה] על־כל־ישראל תרי־עשר למנין שבטי ישראל"
    },
    {
      "number": 18,
      "hebrew": "והקימו כהניא בפלגתהון ולויא במחלקתהון על־עבידת אלהא די בירושלם ככתב ספר משה"
    },
    {
      "number": 19,
      "hebrew": "ויעשו בני־הגולה את־הפסח בארבעה עשר לחדש הראשון"
    },
    {
      "number": 20,
      "hebrew": "כי הטהרו הכהנים והלוים כאחד כלם טהורים וישחטו הפסח לכל־בני הגולה ולאחיהם הכהנים ולהם"
    },
    {
      "number": 21,
      "hebrew": "ויאכלו בני־ישראל השבים מהגולה וכל הנבדל מטמאת גוי־הארץ אלהם לדרש ליהוה אלהי ישראל"
    },
    {
      "number": 22,
      "hebrew": "ויעשו חג־מצות שבעת ימים בשמחה כי שמחם יהוה והסב לב מלך־אשור עליהם לחזק ידיהם במלאכת בית־האלהים אלהי ישראל"
    }
  ]
}