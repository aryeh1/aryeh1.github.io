{
  "book": "Ezra",
  "bookHebrew": "עזרא",
  "chapter": 2,
  "verses": [
    {
      "number": 1,
      "hebrew": "ואלה בני המדינה העלים משבי הגולה אשר הגלה נבוכדנצור [נבוכדנצר] מלך־בבל לבבל וישובו לירושלם ויהודה איש לעירו"
    },
    {
      "number": 2,
      "hebrew": "אשר־באו עם־זרבבל ישוע נחמיה שריה רעליה מרדכי בלשן מספר בגוי רחום בענה מספר אנשי עם ישראל",
      "parsha": "ס"
    },
    {
      "number": 3,
      "hebrew": "בני פרעש אלפים מאה שבעים ושנים",
      "parsha": "ס"
    },
    {
      "number": 4,
      "hebrew": "בני שפטיה שלש מאות שבעים ושנים",
      "parsha": "ס"
    },
    {
      "number": 5,
      "hebrew": "בני ארח שבע מאות חמשה ושבעים",
      "parsha": "ס"
    },
    {
      "number": 6,
      "hebrew": "בני־פחת מואב לבני ישוע יואב אלפים שמנה מאות ושנים עשר",
      "parsha": "ס"
    },
    {
      "number": 7,
      "hebrew": "בני עילם אלף מאתים חמשים וארבעה",
      "parsha": "ס"
    },
    {
      "number": 8,
      "hebrew": "בני זתוא תשע מאות וארבעים וחמשה",
      "parsha": "ס"
    },
    {
      "number": 9,
      "hebrew": "בני זכי שבע מאות וששים",
      "parsha": "ס"
    },
    {
      "number": 10,
      "hebrew": "בני בני שש מאות ארבעים ושנים",
      "parsha": "ס"
    },
    {
      "number": 11,
      "hebrew": "בני בבי שש מאות עשרים ושלשה",
      "parsha": "ס"
    },
    {
      "number": 12,
      "hebrew": "בני עזגד אלף מאתים עשרים ושנים",
      "parsha": "ס"
    },
    {
      "number": 13,
      "hebrew": "בני אדניקם שש מאות ששים וששה",
      "parsha": "ס"
    },
    {
      "number": 14,
      "hebrew": "בני בגוי אלפים חמשים וששה",
      "parsha": "ס"
    },
    {
      "number": 15,
      "hebrew": "בני עדין ארבע מאות חמשים וארבעה",
      "parsha": "ס"
    },
    {
      "number": 16,
      "hebrew": "בני־אטר ליחזקיה תשעים ושמנה",
      "parsha": "ס"
    },
    {
      "number": 17,
      "hebrew": "בני בצי שלש מאות עשרים ושלשה",
      "parsha": "ס"
    },
    {
      "number": 18,
      "hebrew": "בני יורה מאה ושנים עשר",
      "parsha": "ס"
    },
    {
      "number": 19,
      "hebrew": "בני חשם מאתים עשרים ושלשה",
      "parsha": "ס"
    },
    {
      "number": 20,
      "hebrew": "בני גבר תשעים וחמשה",
      "parsha": "ס"
    },
    {
      "number": 21,
      "hebrew": "בני בית־לחם מאה עשרים ושלשה",
      "parsha": "ס"
    },
    {
      "number": 22,
      "hebrew": "אנשי נטפה חמשים וששה",
      "parsha": "ס"
    },
    {
      "number": 23,
      "hebrew": "אנשי ענתות מאה עשרים ושמנה",
      "parsha": "ס"
    },
    {
      "number": 24,
      "hebrew": "בני עזמות ארבעים ושנים",
      "parsha": "ס"
    },
    {
      "number": 25,
      "hebrew": "בני קרית ערים כפירה ובארות שבע מאות וארבעים ושלשה",
      "parsha": "ס"
    },
    {
      "number": 26,
      "hebrew": "בני הרמה וגבע שש מאות עשרים ואחד",
      "parsha": "ס"
    },
    {
      "number": 27,
      "hebrew": "אנשי מכמס מאה עשרים ושנים",
      "parsha": "ס"
    },
    {
      "number": 28,
      "hebrew": "אנשי בית־אל והעי מאתים עשרים ושלשה",
      "parsha": "ס"
    },
    {
      "number": 29,
      "hebrew": "בני נבו חמשים ושנים",
      "parsha": "ס"
    },
    {
      "number": 30,
      "hebrew": "בני מגביש מאה חמשים וששה",
      "parsha": "ס"
    },
    {
      "number": 31,
      "hebrew": "בני עילם אחר אלף מאתים חמשים וארבעה",
      "parsha": "ס"
    },
    {
      "number": 32,
      "hebrew": "בני חרם שלש מאות ועשרים",
      "parsha": "ס"
    },
    {
      "number": 33,
      "hebrew": "בני־לד חדיד ואונו שבע מאות עשרים וחמשה",
      "parsha": "ס"
    },
    {
      "number": 34,
      "hebrew": "בני ירחו שלש מאות ארבעים וחמשה",
      "parsha": "ס"
    },
    {
      "number": 35,
      "hebrew": "בני סנאה שלשת אלפים ושש מאות ושלשים",
      "parsha": "ס"
    },
    {
      "number": 36,
      "hebrew": "הכהנים בני ידעיה לבית ישוע תשע מאות שבעים ושלשה",
      "parsha": "פ"
    },
    {
      "number": 37,
      "hebrew": "בני אמר אלף חמשים ושנים",
      "parsha": "ס"
    },
    {
      "number": 38,
      "hebrew": "בני פשחור אלף מאתים ארבעים ושבעה",
      "parsha": "ס"
    },
    {
      "number": 39,
      "hebrew": "בני חרם אלף ושבעה עשר",
      "parsha": "ס"
    },
    {
      "number": 40,
      "hebrew": "הלוים בני־ישוע וקדמיאל לבני הודויה שבעים וארבעה",
      "parsha": "ס"
    },
    {
      "number": 41,
      "hebrew": "המשררים בני אסף מאה עשרים ושמנה",
      "parsha": "ס"
    },
    {
      "number": 42,
      "hebrew": "בני השערים בני־שלום בני־אטר בני־טלמון בני־עקוב בני חטיטא בני שבי הכל מאה שלשים ותשעה",
      "parsha": "ס"
    },
    {
      "number": 43,
      "hebrew": "הנתינים בני־ציחא בני־חשופא בני טבעות",
      "parsha": "ס"
    },
    {
      "number": 44,
      "hebrew": "בני־קרס בני־סיעהא בני פדון",
      "parsha": "ס"
    },
    {
      "number": 45,
      "hebrew": "בני־לבנה בני־חגבה בני עקוב",
      "parsha": "ס"
    },
    {
      "number": 46,
      "hebrew": "בני־חגב בני־שמלי [שלמי] בני חנן",
      "parsha": "ס"
    },
    {
      "number": 47,
      "hebrew": "בני־גדל בני־גחר בני ראיה",
      "parsha": "ס"
    },
    {
      "number": 48,
      "hebrew": "בני־רצין בני־נקודא בני גזם",
      "parsha": "ס"
    },
    {
      "number": 49,
      "hebrew": "בני־עזא בני־פסח בני בסי",
      "parsha": "ס"
    },
    {
      "number": 50,
      "hebrew": "בני־אסנה בני־מעינים [מעונים] בני נפיסים [נפוסים]",
      "parsha": "ס"
    },
    {
      "number": 51,
      "hebrew": "בני־בקבוק בני־חקופא בני חרחור",
      "parsha": "ס"
    },
    {
      "number": 52,
      "hebrew": "בני־בצלות בני־מחידא בני חרשא",
      "parsha": "ס"
    },
    {
      "number": 53,
      "hebrew": "בני־ברקוס בני־סיסרא בני־תמח",
      "parsha": "ס"
    },
    {
      "number": 54,
      "hebrew": "בני נציח בני חטיפא",
      "parsha": "ס"
    },
    {
      "number": 55,
      "hebrew": "בני עבדי שלמה בני־סטי בני־הספרת בני פרודא",
      "parsha": "ס"
    },
    {
      "number": 56,
      "hebrew": "בני־יעלה בני־דרקון בני גדל",
      "parsha": "ס"
    },
    {
      "number": 57,
      "hebrew": "בני שפטיה בני־חטיל בני פכרת הצביים בני אמי",
      "parsha": "ס"
    },
    {
      "number": 58,
      "hebrew": "כל־הנתינים ובני עבדי שלמה שלש מאות תשעים ושנים",
      "parsha": "פ"
    },
    {
      "number": 59,
      "hebrew": "ואלה העלים מתל מלח תל חרשא כרוב אדן אמר ולא יכלו להגיד בית־אבותם וזרעם אם מישראל הם",
      "parsha": "ס"
    },
    {
      "number": 60,
      "hebrew": "בני־דליה בני־טוביה בני נקודא שש מאות חמשים ושנים",
      "parsha": "ס"
    },
    {
      "number": 61,
      "hebrew": "ומבני הכהנים בני חביה בני הקוץ בני ברזלי אשר לקח מבנות ברזלי הגלעדי אשה ויקרא על־שמם",
      "parsha": "ס"
    },
    {
      "number": 62,
      "hebrew": "אלה בקשו כתבם המתיחשים ולא נמצאו ויגאלו מן־הכהנה"
    },
    {
      "number": 63,
      "hebrew": "ויאמר התרשתא להם אשר לא־יאכלו מקדש הקדשים עד עמד כהן לאורים ולתמים"
    },
    {
      "number": 64,
      "hebrew": "כל־הקהל כאחד ארבע רבוא אלפים שלש־מאות ששים"
    },
    {
      "number": 65,
      "hebrew": "מלבד עבדיהם ואמהתיהם אלה שבעת אלפים שלש מאות שלשים ושבעה ולהם משררים ומשררות מאתים"
    },
    {
      "number": 66,
      "hebrew": "סוסיהם שבע מאות שלשים וששה פרדיהם מאתים ארבעים וחמשה",
      "parsha": "ס"
    },
    {
      "number": 67,
      "hebrew": "גמליהם ארבע מאות שלשים וחמשה חמרים ששת אלפים שבע מאות ועשרים",
      "parsha": "פ"
    },
    {
      "number": 68,
      "hebrew": "ומראשי האבות בבואם לבית יהוה אשר בירושלם התנדבו לבית האלהים להעמידו על־מכונו"
    },
    {
      "number": 69,
      "hebrew": "ככחם נתנו לאוצר המלאכה זהב דרכמונים שש־רבאות ואלף וכסף מנים חמשת אלפים וכתנת כהנים מאה",
      "parsha": "ס"
    },
    {
      "number": 70,
      "hebrew": "וישבו הכהנים והלוים ומן־העם והמשררים והשוערים והנתינים בעריהם וכל־ישראל בעריהם",
      "parsha": "ס"
    }
  ]
}