{
  "book": "Joel",
  "bookHebrew": "יואל",
  "chapter": 3,
  "verses": [
    {
      "number": 1,
      "hebrew": "והיה אחרי־כן אשפוך את־רוחי על־כל־בשר ונבאו בניכם ובנותיכם זקניכם חלמות יחלמון בחוריכם חזינות יראו"
    },
    {
      "number": 2,
      "hebrew": "וגם על־העבדים ועל־השפחות בימים ההמה אשפוך את־רוחי"
    },
    {
      "number": 3,
      "hebrew": "ונתתי מופתים בשמים ובארץ דם ואש ותימרות עשן"
    },
    {
      "number": 4,
      "hebrew": "השמש יהפך לחשך והירח לדם לפני בוא יום יהוה הגדול והנורא"
    },
    {
      "number": 5,
      "hebrew": "והיה כל אשר־יקרא בשם יהוה ימלט כי בהר־ציון ובירושלם תהיה פליטה כאשר אמר יהוה ובשרידים אשר יהוה קרא"
    }
  ]
}