{
  "book": "Psalms",
  "bookHebrew": "תהלים",
  "chapter": 29,
  "verses": [
    {
      "number": 1,
      "hebrew": "מזמור לדוד הבו ליהוה בני אלים הבו ליהוה כבוד ועז"
    },
    {
      "number": 2,
      "hebrew": "הבו ליהוה כבוד שמו השתחוו ליהוה בהדרת־קדש"
    },
    {
      "number": 3,
      "hebrew": "קול יהוה על־המים אל־הכבוד הרעים יהוה על־מים רבים"
    },
    {
      "number": 4,
      "hebrew": "קול־יהוה בכח קול יהוה בהדר"
    },
    {
      "number": 5,
      "hebrew": "קול יהוה שבר ארזים וישבר יהוה את־ארזי הלבנון"
    },
    {
      "number": 6,
      "hebrew": "וירקידם כמו־עגל לבנון ושרין כמו בן־ראמים"
    },
    {
      "number": 7,
      "hebrew": "קול־יהוה חצב להבות אש"
    },
    {
      "number": 8,
      "hebrew": "קול יהוה יחיל מדבר יחיל יהוה מדבר קדש"
    },
    {
      "number": 9,
      "hebrew": "קול יהוה יחולל אילות ויחשף יערות ובהיכלו כלו אמר כבוד"
    },
    {
      "number": 10,
      "hebrew": "יהוה למבול ישב וישב יהוה מלך לעולם"
    },
    {
      "number": 11,
      "hebrew": "יהוה עז לעמו יתן יהוה יברך את־עמו בשלום"
    }
  ]
}