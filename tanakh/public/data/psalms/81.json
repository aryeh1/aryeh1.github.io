{
  "book": "Psalms",
  "bookHebrew": "תהלים",
  "chapter": 81,
  "verses": [
    {
      "number": 1,
      "hebrew": "למנצח על־הגתית לאסף"
    },
    {
      "number": 2,
      "hebrew": "הרנינו לאלהים עוזנו הריעו לאלהי יעקב"
    },
    {
      "number": 3,
      "hebrew": "שאו־זמרה ותנו־תף כנור נעים עם־נבל"
    },
    {
      "number": 4,
      "hebrew": "תקעו בחדש שופר בכסה ליום חגנו"
    },
    {
      "number": 5,
      "hebrew": "כי חק לישראל הוא משפט לאלהי יעקב"
    },
    {
      "number": 6,
      "hebrew": "עדות ביהוסף שמו בצאתו על־ארץ מצרים שפת לא־ידעתי אשמע"
    },
    {
      "number": 7,
      "hebrew": "הסירותי מסבל שכמו כפיו מדוד תעברנה"
    },
    {
      "number": 8,
      "hebrew": "בצרה קראת ואחלצך אענך בסתר רעם אבחנך על־מי מריבה סלה"
    },
    {
      "number": 9,
      "hebrew": "שמע עמי ואעידה בך ישראל אם־תשמע־לי"
    },
    {
      "number": 10,
      "hebrew": "לא־יהיה בך אל זר ולא תשתחוה לאל נכר"
    },
    {
      "number": 11,
      "hebrew": "אנכי יהוה אלהיך המעלך מארץ מצרים הרחב־פיך ואמלאהו"
    },
    {
      "number": 12,
      "hebrew": "ולא־שמע עמי לקולי וישראל לא־אבה לי"
    },
    {
      "number": 13,
      "hebrew": "ואשלחהו בשרירות לבם ילכו במועצותיהם"
    },
    {
      "number": 14,
      "hebrew": "לו עמי שמע לי ישראל בדרכי יהלכו"
    },
    {
      "number": 15,
      "hebrew": "כמעט אויביהם אכניע ועל צריהם אשיב ידי"
    },
    {
      "number": 16,
      "hebrew": "משנאי יהוה יכחשו־לו ויהי עתם לעולם"
    },
    {
      "number": 17,
      "hebrew": "ויאכילהו מחלב חטה ומצור דבש אשביעך",
      "parsha": "פ"
    }
  ]
}