{
  "book": "Psalms",
  "bookHebrew": "תהלים",
  "chapter": 75,
  "verses": [
    {
      "number": 1,
      "hebrew": "למנצח אל־תשחת מזמור לאסף שיר"
    },
    {
      "number": 2,
      "hebrew": "הודינו לך א‍להים הודינו וקרוב שמך ספרו נפלאותיך"
    },
    {
      "number": 3,
      "hebrew": "כי אקח מועד אני מישרים אשפט"
    },
    {
      "number": 4,
      "hebrew": "נמגים ארץ וכל־ישביה אנכי תכנתי עמודיה סלה"
    },
    {
      "number": 5,
      "hebrew": "אמרתי להוללים אל־תהלו ולרשעים אל־תרימו קרן"
    },
    {
      "number": 6,
      "hebrew": "אל־תרימו למרום קרנכם תדברו בצואר עתק"
    },
    {
      "number": 7,
      "hebrew": "כי לא ממוצא וממערב ולא ממדבר הרים"
    },
    {
      "number": 8,
      "hebrew": "כי־אלהים שפט זה ישפיל וזה ירים"
    },
    {
      "number": 9,
      "hebrew": "כי כוס ביד־יהוה ויין חמר מלא מסך ויגר מזה אך־שמריה ימצו ישתו כל רשעי־ארץ"
    },
    {
      "number": 10,
      "hebrew": "ואני אגיד לעלם אזמרה לאלהי יעקב"
    },
    {
      "number": 11,
      "hebrew": "וכל־קרני רשעים אגדע תרוממנה קרנות צדיק",
      "parsha": "פ"
    }
  ]
}