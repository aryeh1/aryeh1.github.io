{
  "book": "Psalms",
  "bookHebrew": "תהלים",
  "chapter": 8,
  "verses": [
    {
      "number": 1,
      "hebrew": "למנצח על־הגתית מזמור לדוד"
    },
    {
      "number": 2,
      "hebrew": "יהוה אדנינו מה־אדיר שמך בכל־הארץ אשר תנה הודך על־השמים"
    },
    {
      "number": 3,
      "hebrew": "מפי עוללים וינקים יסדת עז למען צורריך להשבית אויב ומתנקם"
    },
    {
      "number": 4,
      "hebrew": "כי־אראה שמיך מעשי אצבעתיך ירח וכוכבים אשר כוננתה"
    },
    {
      "number": 5,
      "hebrew": "מה־אנוש כי־תזכרנו ובן־אדם כי תפקדנו"
    },
    {
      "number": 6,
      "hebrew": "ותחסרהו מעט מאלהים וכבוד והדר תעטרהו"
    },
    {
      "number": 7,
      "hebrew": "תמשילהו במעשי ידיך כל שתה תחת־רגליו"
    },
    {
      "number": 8,
      "hebrew": "צנה ואלפים כלם וגם בהמות שדי"
    },
    {
      "number": 9,
      "hebrew": "צפור שמים ודגי הים עבר ארחות ימים"
    },
    {
      "number": 10,
      "hebrew": "יהוה אדנינו מה־אדיר שמך בכל־הארץ"
    }
  ]
}