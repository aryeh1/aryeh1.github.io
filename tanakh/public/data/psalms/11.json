{
  "book": "Psalms",
  "bookHebrew": "תהלים",
  "chapter": 11,
  "verses": [
    {
      "number": 1,
      "hebrew": "למנצח לדוד ביהוה חסיתי איך תאמרו לנפשי נודו [נודי] הרכם צפור"
    },
    {
      "number": 2,
      "hebrew": "כי הנה הרשעים ידרכון קשת כוננו חצם על־יתר לירות במו־אפל לישרי־לב"
    },
    {
      "number": 3,
      "hebrew": "כי השתות יהרסון צדיק מה־פעל"
    },
    {
      "number": 4,
      "hebrew": "יהוה בהיכל קדשו יהוה בשמים כסאו עיניו יחזו עפעפיו יבחנו בני אדם"
    },
    {
      "number": 5,
      "hebrew": "יהוה צדיק יבחן ורשע ואהב חמס שנאה נפשו"
    },
    {
      "number": 6,
      "hebrew": "ימטר על־רשעים פחים אש וגפרית ורוח זלעפות מנת כוסם"
    },
    {
      "number": 7,
      "hebrew": "כי־צדיק יהוה צדקות אהב ישר יחזו פנימו",
      "parsha": "פ"
    }
  ]
}