{
  "book": "Psalms",
  "bookHebrew": "תהלים",
  "chapter": 2,
  "verses": [
    {
      "number": 1,
      "hebrew": "למה רגשו גוים ולאמים יהגו־ריק"
    },
    {
      "number": 2,
      "hebrew": "יתיצבו מלכי־ארץ ורוזנים נוסדו־יחד על־יהוה ועל־משיחו"
    },
    {
      "number": 3,
      "hebrew": "ננתקה את־מוסרותימו ונשליכה ממנו עבתימו"
    },
    {
      "number": 4,
      "hebrew": "יושב בשמים ישחק אדני ילעג־למו"
    },
    {
      "number": 5,
      "hebrew": "אז ידבר אלימו באפו ובחרונו יבהלמו"
    },
    {
      "number": 6,
      "hebrew": "ואני נסכתי מלכי על־ציון הר־קדשי"
    },
    {
      "number": 7,
      "hebrew": "אספרה אל חק יהוה אמר אלי בני אתה אני היום ילדתיך"
    },
    {
      "number": 8,
      "hebrew": "שאל ממני ואתנה גוים נחלתך ואחזתך אפסי־ארץ"
    },
    {
      "number": 9,
      "hebrew": "תרעם בשבט ברזל ככלי יוצר תנפצם"
    },
    {
      "number": 10,
      "hebrew": "ועתה מלכים השכילו הוסרו שפטי ארץ"
    },
    {
      "number": 11,
      "hebrew": "עבדו את־יהוה ביראה וגילו ברעדה"
    },
    {
      "number": 12,
      "hebrew": "נשקו־בר פן־יאנף ותאבדו דרך כי־יבער כמעט אפו אשרי כל־חוסי בו"
    }
  ]
}