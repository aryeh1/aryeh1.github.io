{
  "book": "Psalms",
  "bookHebrew": "תהלים",
  "chapter": 137,
  "verses": [
    {
      "number": 1,
      "hebrew": "על נהרות בבל שם ישבנו גם־בכינו בזכרנו את־ציון"
    },
    {
      "number": 2,
      "hebrew": "על־ערבים בתוכה תלינו כנרותינו"
    },
    {
      "number": 3,
      "hebrew": "כי שם שאלונו שובינו דברי־שיר ותוללינו שמחה שירו לנו משיר ציון"
    },
    {
      "number": 4,
      "hebrew": "איך נשיר את־שיר־יהוה על אדמת נכר"
    },
    {
      "number": 5,
      "hebrew": "אם־אשכחך ירושלם תשכח ימיני"
    },
    {
      "number": 6,
      "hebrew": "תדבק־לשוני לחכי אם־לא אזכרכי אם־לא אעלה את־ירושלם על ראש שמחתי"
    },
    {
      "number": 7,
      "hebrew": "זכר יהוה לבני אדום את יום ירושלם האמרים ערו ערו עד היסוד בה"
    },
    {
      "number": 8,
      "hebrew": "בת־בבל השדודה אשרי שישלם־לך את־גמולך שגמלת לנו"
    },
    {
      "number": 9,
      "hebrew": "אשרי שיאחז ונפץ את־עלליך אל־הסלע",
      "parsha": "פ"
    }
  ]
}