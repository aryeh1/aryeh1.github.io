{
  "book": "Psalms",
  "bookHebrew": "תהלים",
  "chapter": 142,
  "verses": [
    {
      "number": 1,
      "hebrew": "משכיל לדוד בהיותו במערה תפלה"
    },
    {
      "number": 2,
      "hebrew": "קולי אל־יהוה אזעק קולי אל־יהוה אתחנן"
    },
    {
      "number": 3,
      "hebrew": "אשפך לפניו שיחי צרתי לפניו אגיד"
    },
    {
      "number": 4,
      "hebrew": "בהתעטף עלי רוחי ואתה ידעת נתיבתי בארח־זו אהלך טמנו פח לי"
    },
    {
      "number": 5,
      "hebrew": "הביט ימין וראה ואין־לי מכיר אבד מנוס ממני אין דורש לנפשי"
    },
    {
      "number": 6,
      "hebrew": "זעקתי אליך יהוה אמרתי אתה מחסי חלקי בארץ החיים"
    },
    {
      "number": 7,
      "hebrew": "הקשיבה אל־רנתי כי־דלותי מאד הצילני מרדפי כי אמצו ממני"
    },
    {
      "number": 8,
      "hebrew": "הוציאה ממסגר נפשי להודות את־שמך בי יכתרו צדיקים כי תגמל עלי",
      "parsha": "פ"
    }
  ]
}