{
  "book": "Psalms",
  "bookHebrew": "תהלים",
  "chapter": 121,
  "verses": [
    {
      "number": 1,
      "hebrew": "שיר למעלות אשא עיני אל־ההרים מאין יבא עזרי"
    },
    {
      "number": 2,
      "hebrew": "עזרי מעם יהוה עשה שמים וארץ"
    },
    {
      "number": 3,
      "hebrew": "אל־יתן למוט רגלך אל־ינום שמרך"
    },
    {
      "number": 4,
      "hebrew": "הנה לא־ינום ולא יישן שומר ישראל"
    },
    {
      "number": 5,
      "hebrew": "יהוה שמרך יהוה צלך על־יד ימינך"
    },
    {
      "number": 6,
      "hebrew": "יומם השמש לא־יככה וירח בלילה"
    },
    {
      "number": 7,
      "hebrew": "יהוה ישמרך מכל־רע ישמר את־נפשך"
    },
    {
      "number": 8,
      "hebrew": "יהוה ישמר־צאתך ובואך מעתה ועד־עולם",
      "parsha": "פ"
    }
  ]
}