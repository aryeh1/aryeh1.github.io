{
  "book": "Psalms",
  "bookHebrew": "תהלים",
  "chapter": 3,
  "verses": [
    {
      "number": 1,
      "hebrew": "מזמור לדוד בברחו מפני אבשלום בנו"
    },
    {
      "number": 2,
      "hebrew": "יהוה מה־רבו צרי רבים קמים עלי"
    },
    {
      "number": 3,
      "hebrew": "רבים אמרים לנפשי אין ישועתה לו באלהים סלה"
    },
    {
      "number": 4,
      "hebrew": "ואתה יהוה מגן בעדי כבודי ומרים ראשי"
    },
    {
      "number": 5,
      "hebrew": "קולי אל־יהוה אקרא ויענני מהר קדשו סלה"
    },
    {
      "number": 6,
      "hebrew": "אני שכבתי ואישנה הקיצותי כי יהוה יסמכני"
    },
    {
      "number": 7,
      "hebrew": "לא־אירא מרבבות עם אשר סביב שתו עלי"
    },
    {
      "number": 8,
      "hebrew": "קומה יהוה הושיעני אלהי כי־הכית את־כל־איבי לחי שני רשעים שברת"
    },
    {
      "number": 9,
      "hebrew": "ליהוה הישועה על־עמך ברכתך סלה"
    }
  ]
}