{
  "book": "Psalms",
  "bookHebrew": "תהלים",
  "chapter": 61,
  "verses": [
    {
      "number": 1,
      "hebrew": "למנצח על־נגינת לדוד"
    },
    {
      "number": 2,
      "hebrew": "שמעה אלהים רנתי הקשיבה תפלתי"
    },
    {
      "number": 3,
      "hebrew": "מקצה הארץ אליך אקרא בעטף לבי בצור־ירום ממני תנחני"
    },
    {
      "number": 4,
      "hebrew": "כי־היית מחסה לי מגדל־עז מפני אויב"
    },
    {
      "number": 5,
      "hebrew": "אגורה באהלך עולמים אחסה בסתר כנפיך סלה"
    },
    {
      "number": 6,
      "hebrew": "כי־אתה אלהים שמעת לנדרי נתת ירשת יראי שמך"
    },
    {
      "number": 7,
      "hebrew": "ימים על־ימי־מלך תוסיף שנותיו כמו־דר ודר"
    },
    {
      "number": 8,
      "hebrew": "ישב עולם לפני אלהים חסד ואמת מן ינצרהו"
    },
    {
      "number": 9,
      "hebrew": "כן אזמרה שמך לעד לשלמי נדרי יום יום"
    }
  ]
}