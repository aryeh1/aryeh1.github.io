{
  "book": "Psalms",
  "bookHebrew": "תהלים",
  "chapter": 25,
  "verses": [
    {
      "number": 1,
      "hebrew": "לדוד אליך יהוה נפשי אשא"
    },
    {
      "number": 2,
      "hebrew": "א‍להי בך בטחתי אל־אבושה אל־יעלצו איבי לי"
    },
    {
      "number": 3,
      "hebrew": "גם כל־קויך לא יבשו יבשו הבוגדים ריקם"
    },
    {
      "number": 4,
      "hebrew": "דרכיך יהוה הודיעני ארחותיך למדני"
    },
    {
      "number": 5,
      "hebrew": "הדריכני באמתך ולמדני כי־אתה אלהי ישעי אותך קויתי כל־היום"
    },
    {
      "number": 6,
      "hebrew": "זכר־רחמיך יהוה וחסדיך כי מעולם המה"
    },
    {
      "number": 7,
      "hebrew": "חטאות נעורי ופשעי אל־תזכר כחסדך זכר־לי־אתה למען טובך יהוה"
    },
    {
      "number": 8,
      "hebrew": "טוב־וישר יהוה על־כן יורה חטאים בדרך"
    },
    {
      "number": 9,
      "hebrew": "ידרך ענוים במשפט וילמד ענוים דרכו"
    },
    {
      "number": 10,
      "hebrew": "כל־ארחות יהוה חסד ואמת לנצרי בריתו ועדתיו"
    },
    {
      "number": 11,
      "hebrew": "למען־שמך יהוה וסלחת לעוני כי רב־הוא"
    },
    {
      "number": 12,
      "hebrew": "מי־זה האיש ירא יהוה יורנו בדרך יבחר"
    },
    {
      "number": 13,
      "hebrew": "נפשו בטוב תלין וזרעו יירש ארץ"
    },
    {
      "number": 14,
      "hebrew": "סוד יהוה ליראיו ובריתו להודיעם"
    },
    {
      "number": 15,
      "hebrew": "עיני תמיד אל־יהוה כי הוא־יוציא מרשת רגלי"
    },
    {
      "number": 16,
      "hebrew": "פנה־אלי וחנני כי־יחיד ועני אני"
    },
    {
      "number": 17,
      "hebrew": "צרות לבבי הרחיבו ממצוקותי הוציאני"
    },
    {
      "number": 18,
      "hebrew": "ראה עניי ועמלי ושא לכל־חטאותי"
    },
    {
      "number": 19,
      "hebrew": "ראה־אויבי כי־רבו ושנאת חמס שנאוני"
    },
    {
      "number": 20,
      "hebrew": "שמרה נפשי והצילני אל־אבוש כי־חסיתי בך"
    },
    {
      "number": 21,
      "hebrew": "תם־וישר יצרוני כי קויתיך"
    },
    {
      "number": 22,
      "hebrew": "פדה אלהים את־ישראל מכל צרותיו",
      "parsha": "פ"
    }
  ]
}