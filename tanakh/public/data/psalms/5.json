{
  "book": "Psalms",
  "bookHebrew": "תהלים",
  "chapter": 5,
  "verses": [
    {
      "number": 1,
      "hebrew": "למנצח אל־הנחילות מזמור לדוד"
    },
    {
      "number": 2,
      "hebrew": "אמרי האזינה יהוה בינה הגיגי"
    },
    {
      "number": 3,
      "hebrew": "הקשיבה לקול שועי מלכי ואלהי כי־אליך אתפלל"
    },
    {
      "number": 4,
      "hebrew": "יהוה בקר תשמע קולי בקר אערך־לך ואצפה"
    },
    {
      "number": 5,
      "hebrew": "כי לא אל־חפץ רשע אתה לא יגרך רע"
    },
    {
      "number": 6,
      "hebrew": "לא־יתיצבו הוללים לנגד עיניך שנאת כל־פעלי און"
    },
    {
      "number": 7,
      "hebrew": "תאבד דברי כזב איש־דמים ומרמה יתעב יהוה"
    },
    {
      "number": 8,
      "hebrew": "ואני ברב חסדך אבוא ביתך אשתחוה אל־היכל־קדשך ביראתך"
    },
    {
      "number": 9,
      "hebrew": "יהוה נחני בצדקתך למען שוררי הושר [הישר] לפני דרכך"
    },
    {
      "number": 10,
      "hebrew": "כי אין בפיהו נכונה קרבם הוות קבר־פתוח גרונם לשונם יחליקון"
    },
    {
      "number": 11,
      "hebrew": "האשימם א‍להים יפלו ממעצותיהם ברב פשעיהם הדיחמו כי־מרו בך"
    },
    {
      "number": 12,
      "hebrew": "וישמחו כל־חוסי בך לעולם ירננו ותסך עלימו ויעלצו בך אהבי שמך"
    },
    {
      "number": 13,
      "hebrew": "כי־אתה תברך צדיק יהוה כצנה רצון תעטרנו"
    }
  ]
}