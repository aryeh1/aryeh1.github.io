{
  "book": "Psalms",
  "bookHebrew": "תהלים",
  "chapter": 98,
  "verses": [
    {
      "number": 1,
      "hebrew": "מזמור שירו ליהוה שיר חדש כי־נפלאות עשה הושיעה־לו ימינו וזרוע קדשו"
    },
    {
      "number": 2,
      "hebrew": "הודיע יהוה ישועתו לעיני הגוים גלה צדקתו"
    },
    {
      "number": 3,
      "hebrew": "זכר חסדו ואמונתו לבית ישראל ראו כל־אפסי־ארץ את ישועת אלהינו"
    },
    {
      "number": 4,
      "hebrew": "הריעו ליהוה כל־הארץ פצחו ורננו וזמרו"
    },
    {
      "number": 5,
      "hebrew": "זמרו ליהוה בכנור בכנור וקול זמרה"
    },
    {
      "number": 6,
      "hebrew": "בחצצרות וקול שופר הריעו לפני המלך יהוה"
    },
    {
      "number": 7,
      "hebrew": "ירעם הים ומלאו תבל וישבי בה"
    },
    {
      "number": 8,
      "hebrew": "נהרות ימחאו־כף יחד הרים ירננו"
    },
    {
      "number": 9,
      "hebrew": "לפני־יהוה כי בא לשפט הארץ ישפט־תבל בצדק ועמים במישרים",
      "parsha": "פ"
    }
  ]
}