{
  "book": "Psalms",
  "bookHebrew": "תהלים",
  "chapter": 83,
  "verses": [
    {
      "number": 1,
      "hebrew": "שיר מזמור לאסף"
    },
    {
      "number": 2,
      "hebrew": "אלהים אל־דמי־לך אל־תחרש ואל־תשקט אל"
    },
    {
      "number": 3,
      "hebrew": "כי־הנה אויביך יהמיון ומשנאיך נשאו ראש"
    },
    {
      "number": 4,
      "hebrew": "על־עמך יערימו סוד ויתיעצו על־צפוניך"
    },
    {
      "number": 5,
      "hebrew": "אמרו לכו ונכחידם מגוי ולא־יזכר שם־ישראל עוד"
    },
    {
      "number": 6,
      "hebrew": "כי נועצו לב יחדו עליך ברית יכרתו"
    },
    {
      "number": 7,
      "hebrew": "אהלי אדום וישמעאלים מואב והגרים"
    },
    {
      "number": 8,
      "hebrew": "גבל ועמון ועמלק פלשת עם־ישבי צור"
    },
    {
      "number": 9,
      "hebrew": "גם־אשור נלוה עמם היו זרוע לבני־לוט סלה"
    },
    {
      "number": 10,
      "hebrew": "עשה־להם כמדין כסיסרא כיבין בנחל קישון"
    },
    {
      "number": 11,
      "hebrew": "נשמדו בעין־דאר היו דמן לאדמה"
    },
    {
      "number": 12,
      "hebrew": "שיתמו נדיבמו כערב וכזאב וכזבח וכצלמנע כל־נסיכמו"
    },
    {
      "number": 13,
      "hebrew": "אשר אמרו נירשה לנו את נאות אלהים"
    },
    {
      "number": 14,
      "hebrew": "א‍להי שיתמו כגלגל כקש לפני־רוח"
    },
    {
      "number": 15,
      "hebrew": "כאש תבער־יער וכלהבה תלהט הרים"
    },
    {
      "number": 16,
      "hebrew": "כן תרדפם בסערך ובסופתך תבהלם"
    },
    {
      "number": 17,
      "hebrew": "מלא פניהם קלון ויבקשו שמך יהוה"
    },
    {
      "number": 18,
      "hebrew": "יבשו ויבהלו עדי־עד ויחפרו ויאבדו"
    },
    {
      "number": 19,
      "hebrew": "וידעו כי־אתה שמך יהוה לבדך עליון על־כל־הארץ",
      "parsha": "פ"
    }
  ]
}