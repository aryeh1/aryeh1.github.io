{
  "book": "Psalms",
  "bookHebrew": "תהלים",
  "chapter": 30,
  "verses": [
    {
      "number": 1,
      "hebrew": "מזמור שיר־חנכת הבית לדוד"
    },
    {
      "number": 2,
      "hebrew": "ארוממך יהוה כי דליתני ולא־שמחת איבי לי"
    },
    {
      "number": 3,
      "hebrew": "יהוה אלהי שועתי אליך ותרפאני"
    },
    {
      "number": 4,
      "hebrew": "יהוה העלית מן־שאול נפשי חייתני מיורדי־[מירדי־] בור"
    },
    {
      "number": 5,
      "hebrew": "זמרו ליהוה חסידיו והודו לזכר קדשו"
    },
    {
      "number": 6,
      "hebrew": "כי רגע באפו חיים ברצונו בערב ילין בכי ולבקר רנה"
    },
    {
      "number": 7,
      "hebrew": "ואני אמרתי בשלוי בל־אמוט לעולם"
    },
    {
      "number": 8,
      "hebrew": "יהוה ברצונך העמדתה להררי עז הסתרת פניך הייתי נבהל"
    },
    {
      "number": 9,
      "hebrew": "אליך יהוה אקרא ואל־אדני אתחנן"
    },
    {
      "number": 10,
      "hebrew": "מה־בצע בדמי ברדתי אל־שחת היודך עפר היגיד אמתך"
    },
    {
      "number": 11,
      "hebrew": "שמע־יהוה וחנני יהוה ה‍יה־עזר לי"
    },
    {
      "number": 12,
      "hebrew": "הפכת מספדי למחול לי פתחת שקי ותאזרני שמחה"
    },
    {
      "number": 13,
      "hebrew": "למען יזמרך כבוד ולא ידם יהוה אלהי לעולם אודך",
      "parsha": "פ"
    }
  ]
}