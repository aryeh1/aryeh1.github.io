{
  "book": "Psalms",
  "bookHebrew": "תהלים",
  "chapter": 112,
  "verses": [
    {
      "number": 1,
      "hebrew": "הללו יה אשרי־איש ירא את־יהוה במצותיו חפץ מאד"
    },
    {
      "number": 2,
      "hebrew": "גבור בארץ יהיה זרעו דור ישרים יברך"
    },
    {
      "number": 3,
      "hebrew": "הון־ועשר בביתו וצדקתו עמדת לעד"
    },
    {
      "number": 4,
      "hebrew": "זרח בחשך אור לישרים חנון ורחום וצדיק"
    },
    {
      "number": 5,
      "hebrew": "טוב־איש חונן ומלוה יכלכל דבריו במשפט"
    },
    {
      "number": 6,
      "hebrew": "כי־לעולם לא־ימוט לזכר עולם יהיה צדיק"
    },
    {
      "number": 7,
      "hebrew": "משמועה רעה לא יירא נכון לבו בטח ביהוה"
    },
    {
      "number": 8,
      "hebrew": "סמוך לבו לא יירא עד אשר־יראה בצריו"
    },
    {
      "number": 9,
      "hebrew": "פזר נתן לאביונים צדקתו עמדת לעד קרנו תרום בכבוד"
    },
    {
      "number": 10,
      "hebrew": "רשע יראה וכעס שניו יחרק ונמס תאות רשעים תאבד",
      "parsha": "פ"
    }
  ]
}