{
  "book": "Psalms",
  "bookHebrew": "תהלים",
  "chapter": 23,
  "verses": [
    {
      "number": 1,
      "hebrew": "מזמור לדוד יהוה רעי לא אחסר"
    },
    {
      "number": 2,
      "hebrew": "בנאות דשא ירביצני על־מי מנחות ינהלני"
    },
    {
      "number": 3,
      "hebrew": "נפשי ישובב ינחני במעגלי־צדק למען שמו"
    },
    {
      "number": 4,
      "hebrew": "גם כי־אלך בגיא צלמות לא־אירא רע כי־אתה עמדי שבטך ומשענתך המה ינחמני"
    },
    {
      "number": 5,
      "hebrew": "תערך לפני שלחן נגד צררי דשנת בשמן ראשי כוסי רויה"
    },
    {
      "number": 6,
      "hebrew": "אך טוב וחסד ירדפוני כל־ימי חיי ושבתי בבית־יהוה לארך ימים",
      "parsha": "פ"
    }
  ]
}