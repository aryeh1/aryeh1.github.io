{
  "book": "Psalms",
  "bookHebrew": "תהלים",
  "chapter": 92,
  "verses": [
    {
      "number": 1,
      "hebrew": "מזמור שיר ליום השבת"
    },
    {
      "number": 2,
      "hebrew": "טוב להדות ליהוה ולזמר לשמך עליון"
    },
    {
      "number": 3,
      "hebrew": "להגיד בבקר חסדך ואמונתך בלילות"
    },
    {
      "number": 4,
      "hebrew": "ע‍לי־עשור ועלי־נבל עלי הגיון בכנור"
    },
    {
      "number": 5,
      "hebrew": "כי שמחתני יהוה בפעלך במעשי ידיך ארנן"
    },
    {
      "number": 6,
      "hebrew": "מה־גדלו מעשיך יהוה מאד עמקו מחשבתיך"
    },
    {
      "number": 7,
      "hebrew": "איש־בער לא ידע וכסיל לא־יבין את־זאת"
    },
    {
      "number": 8,
      "hebrew": "בפרח רשעים כמו עשב ויציצו כל־פעלי און להשמדם עדי־עד"
    },
    {
      "number": 9,
      "hebrew": "ואתה מרום לעלם יהוה"
    },
    {
      "number": 10,
      "hebrew": "כי הנה איביך יהוה כי־הנה איביך יאבדו יתפרדו כל־פעלי און"
    },
    {
      "number": 11,
      "hebrew": "ותרם כראים קרני בלתי בשמן רענן"
    },
    {
      "number": 12,
      "hebrew": "ותבט עיני בשורי בקמים עלי מרעים תשמענה אזני"
    },
    {
      "number": 13,
      "hebrew": "צדיק כתמר יפרח כארז בלבנון ישגה"
    },
    {
      "number": 14,
      "hebrew": "שתולים בבית יהוה בחצרות אלהינו יפריחו"
    },
    {
      "number": 15,
      "hebrew": "עוד ינובון בשיבה דשנים ורעננים יהיו"
    },
    {
      "number": 16,
      "hebrew": "להגיד כי־ישר יהוה צורי ולא־עלתה [עולתה] בו"
    }
  ]
}