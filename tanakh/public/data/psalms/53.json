{
  "book": "Psalms",
  "bookHebrew": "תהלים",
  "chapter": 53,
  "verses": [
    {
      "number": 1,
      "hebrew": "למנצח על־מחלת משכיל לדוד"
    },
    {
      "number": 2,
      "hebrew": "אמר נבל בלבו אין אלהים השחיתו והתעיבו עול אין עשה־טוב"
    },
    {
      "number": 3,
      "hebrew": "א‍להים משמים השקיף על־בני אדם לראות היש משכיל דרש את־אלהים"
    },
    {
      "number": 4,
      "hebrew": "כלו סג יחדו נאלחו אין עשה־טוב אין גם־אחד"
    },
    {
      "number": 5,
      "hebrew": "הלא ידעו פעלי און אכלי עמי אכלו לחם אלהים לא קראו"
    },
    {
      "number": 6,
      "hebrew": "שם פחדו־פחד לא־היה פחד כי־אלהים פזר עצמות חנך הבשתה כי־אלהים מאסם"
    },
    {
      "number": 7,
      "hebrew": "מי יתן מציון ישעות ישראל בשוב אלהים שבות עמו יגל יעקב ישמח ישראל"
    }
  ]
}