{
  "book": "Psalms",
  "bookHebrew": "תהלים",
  "chapter": 138,
  "verses": [
    {
      "number": 1,
      "hebrew": "לדוד אודך בכל־לבי נגד אלהים אזמרך"
    },
    {
      "number": 2,
      "hebrew": "אשתחוה אל־היכל קדשך ואודה את־שמך על־חסדך ועל־אמתך כי־הגדלת על־כל־שמך אמרתך"
    },
    {
      "number": 3,
      "hebrew": "ביום קראתי ותענני תרהבני בנפשי עז"
    },
    {
      "number": 4,
      "hebrew": "יודוך יהוה כל־מלכי־ארץ כי שמעו אמרי־פיך"
    },
    {
      "number": 5,
      "hebrew": "וישירו בדרכי יהוה כי גדול כבוד יהוה"
    },
    {
      "number": 6,
      "hebrew": "כי־רם יהוה ושפל יראה וגבה ממרחק יידע"
    },
    {
      "number": 7,
      "hebrew": "אם־אלך בקרב צרה תחיני על אף איבי תשלח ידך ותושיעני ימינך"
    },
    {
      "number": 8,
      "hebrew": "יהוה יגמר בעדי יהוה חסדך לעולם מעשי ידיך אל־תרף"
    }
  ]
}