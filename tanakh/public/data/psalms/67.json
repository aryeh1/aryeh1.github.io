{
  "book": "Psalms",
  "bookHebrew": "תהלים",
  "chapter": 67,
  "verses": [
    {
      "number": 1,
      "hebrew": "למנצח בנגינת מזמור שיר"
    },
    {
      "number": 2,
      "hebrew": "אלהים יחננו ויברכנו יאר פניו אתנו סלה"
    },
    {
      "number": 3,
      "hebrew": "לדעת בארץ דרכך בכל־גוים ישועתך"
    },
    {
      "number": 4,
      "hebrew": "יודוך עמים אלהים יודוך עמים כלם"
    },
    {
      "number": 5,
      "hebrew": "ישמחו וירננו לאמים כי־תשפט עמים מישור ולאמים בארץ תנחם סלה"
    },
    {
      "number": 6,
      "hebrew": "יודוך עמים אלהים יודוך עמים כלם"
    },
    {
      "number": 7,
      "hebrew": "ארץ נתנה יבולה יברכנו אלהים אלהינו"
    },
    {
      "number": 8,
      "hebrew": "יברכנו אלהים וייראו אתו כל־אפסי־ארץ",
      "parsha": "פ"
    }
  ]
}