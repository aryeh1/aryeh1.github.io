{
  "book": "Psalms",
  "bookHebrew": "תהלים",
  "chapter": 111,
  "verses": [
    {
      "number": 1,
      "hebrew": "הללו יה אודה יהוה בכל־לבב בסוד ישרים ועדה"
    },
    {
      "number": 2,
      "hebrew": "גדלים מעשי יהוה דרושים לכל־חפציהם"
    },
    {
      "number": 3,
      "hebrew": "הוד־והדר פעלו וצדקתו עמדת לעד"
    },
    {
      "number": 4,
      "hebrew": "זכר עשה לנפלאתיו חנון ורחום יהוה"
    },
    {
      "number": 5,
      "hebrew": "טרף נתן ליראיו יזכר לעולם בריתו"
    },
    {
      "number": 6,
      "hebrew": "כח מעשיו הגיד לעמו לתת להם נחלת גוים"
    },
    {
      "number": 7,
      "hebrew": "מעשי ידיו אמת ומשפט נאמנים כל־פקודיו"
    },
    {
      "number": 8,
      "hebrew": "סמוכים לעד לעולם עשוים באמת וישר"
    },
    {
      "number": 9,
      "hebrew": "פדות שלח לעמו צוה־לעולם בריתו קדוש ונורא שמו"
    },
    {
      "number": 10,
      "hebrew": "ראשית חכמה יראת יהוה שכל טוב לכל־עשיהם תהלתו עמדת לעד",
      "parsha": "פ"
    }
  ]
}