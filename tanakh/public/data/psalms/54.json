{
  "book": "Psalms",
  "bookHebrew": "תהלים",
  "chapter": 54,
  "verses": [
    {
      "number": 1,
      "hebrew": "למנצח בנגינת משכיל לדוד"
    },
    {
      "number": 2,
      "hebrew": "בבוא הזיפים ויאמרו לשאול הלא דוד מסתתר עמנו"
    },
    {
      "number": 3,
      "hebrew": "אלהים בשמך הושיעני ובגבורתך תדינני"
    },
    {
      "number": 4,
      "hebrew": "אלהים שמע תפלתי האזינה לאמרי־פי"
    },
    {
      "number": 5,
      "hebrew": "כי זרים קמו עלי ועריצים בקשו נפשי לא שמו אלהים לנגדם סלה"
    },
    {
      "number": 6,
      "hebrew": "הנה אלהים עזר לי אדני בסמכי נפשי"
    },
    {
      "number": 7,
      "hebrew": "ישוב [ישיב] הרע לשררי באמתך הצמיתם"
    },
    {
      "number": 8,
      "hebrew": "בנדבה אזבחה־לך אודה שמך יהוה כי־טוב"
    },
    {
      "number": 9,
      "hebrew": "כי מכל־צרה הצילני ובאיבי ראתה עיני",
      "parsha": "פ"
    }
  ]
}