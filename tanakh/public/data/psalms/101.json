{
  "book": "Psalms",
  "bookHebrew": "תהלים",
  "chapter": 101,
  "verses": [
    {
      "number": 1,
      "hebrew": "לדוד מזמור חסד־ומשפט אשירה לך יהוה אזמרה"
    },
    {
      "number": 2,
      "hebrew": "אשכילה בדרך תמים מתי תבוא אלי אתהלך בתם־לבבי בקרב ביתי"
    },
    {
      "number": 3,
      "hebrew": "לא־אשית לנגד עיני דבר־בליעל עשה־סטים שנאתי לא ידבק בי"
    },
    {
      "number": 4,
      "hebrew": "לבב עקש יסור ממני רע לא אדע"
    },
    {
      "number": 5,
      "hebrew": "מלושני [מלשני] בסתר רעהו אותו אצמית גבה־עינים ורחב לבב אתו לא אוכל"
    },
    {
      "number": 6,
      "hebrew": "עיני בנאמני־ארץ לשבת עמדי הלך בדרך תמים הוא ישרתני"
    },
    {
      "number": 7,
      "hebrew": "לא־ישב בקרב ביתי עשה רמיה דבר שקרים לא־יכון לנגד עיני"
    },
    {
      "number": 8,
      "hebrew": "לבקרים אצמית כל־רשעי־ארץ להכרית מעיר־יהוה כל־פעלי און"
    }
  ]
}