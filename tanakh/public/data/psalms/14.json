{
  "book": "Psalms",
  "bookHebrew": "תהלים",
  "chapter": 14,
  "verses": [
    {
      "number": 1,
      "hebrew": "למנצח לדוד אמר נבל בלבו אין אלהים השחיתו התעיבו עלילה אין עשה־טוב"
    },
    {
      "number": 2,
      "hebrew": "יהוה משמים השקיף על־בני־אדם לראות היש משכיל דרש את־אלהים"
    },
    {
      "number": 3,
      "hebrew": "הכל סר יחדו נאלחו אין עשה־טוב אין גם־אחד"
    },
    {
      "number": 4,
      "hebrew": "הלא ידעו כל־פעלי און אכלי עמי אכלו לחם יהוה לא קראו"
    },
    {
      "number": 5,
      "hebrew": "שם פחדו פחד כי־אלהים בדור צדיק"
    },
    {
      "number": 6,
      "hebrew": "עצת־עני תבישו כי יהוה מחסהו"
    },
    {
      "number": 7,
      "hebrew": "מי יתן מציון ישועת ישראל בשוב יהוה שבות עמו יגל יעקב ישמח ישראל",
      "parsha": "פ"
    }
  ]
}