{
  "book": "Psalms",
  "bookHebrew": "תהלים",
  "chapter": 24,
  "verses": [
    {
      "number": 1,
      "hebrew": "לדוד מזמור ליהוה הארץ ומלואה תבל וישבי בה"
    },
    {
      "number": 2,
      "hebrew": "כי־הוא על־ימים יסדה ועל־נהרות יכוננה"
    },
    {
      "number": 3,
      "hebrew": "מי־יעלה בהר־יהוה ומי־יקום במקום קדשו"
    },
    {
      "number": 4,
      "hebrew": "נקי כפים ובר־לבב אשר לא־נשא לשוא נפשי ולא נשבע למרמה"
    },
    {
      "number": 5,
      "hebrew": "ישא ברכה מאת יהוה וצדקה מאלהי ישעו"
    },
    {
      "number": 6,
      "hebrew": "זה דור דרשו [דרשיו] מבקשי פניך יעקב סלה"
    },
    {
      "number": 7,
      "hebrew": "שאו שערים ראשיכם והנשאו פתחי עולם ויבוא מלך הכבוד"
    },
    {
      "number": 8,
      "hebrew": "מי זה מלך הכבוד יהוה עזוז וגבור יהוה גבור מלחמה"
    },
    {
      "number": 9,
      "hebrew": "שאו שערים ראשיכם ושאו פתחי עולם ויבא מלך הכבוד"
    },
    {
      "number": 10,
      "hebrew": "מי הוא זה מלך הכבוד יהוה צבאות הוא מלך הכבוד סלה",
      "parsha": "פ"
    }
  ]
}