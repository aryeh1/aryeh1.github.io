{
  "book": "Psalms",
  "bookHebrew": "תהלים",
  "chapter": 147,
  "verses": [
    {
      "number": 1,
      "hebrew": "הללו יה כי־טוב זמרה אלהינו כי־נעים נאוה תהלה"
    },
    {
      "number": 2,
      "hebrew": "בונה ירושלם יהוה נדחי ישראל יכנס"
    },
    {
      "number": 3,
      "hebrew": "הרפא לשבורי לב ומחבש לעצבותם"
    },
    {
      "number": 4,
      "hebrew": "מונה מספר לכוכבים לכלם שמות יקרא"
    },
    {
      "number": 5,
      "hebrew": "גדול אדונינו ורב־כח לתבונתו אין מספר"
    },
    {
      "number": 6,
      "hebrew": "מעודד ענוים יהוה משפיל רשעים עדי־ארץ"
    },
    {
      "number": 7,
      "hebrew": "ענו ליהוה בתודה זמרו לאלהינו בכנור"
    },
    {
      "number": 8,
      "hebrew": "המכסה שמים בעבים המכין לארץ מטר המצמיח הרים חציר"
    },
    {
      "number": 9,
      "hebrew": "נותן לבהמה לחמה לבני ערב אשר יקראו"
    },
    {
      "number": 10,
      "hebrew": "לא בגבורת הסוס יחפץ לא־בשוקי האיש ירצה"
    },
    {
      "number": 11,
      "hebrew": "רוצה יהוה את־יראיו את־המיחלים לחסדו"
    },
    {
      "number": 12,
      "hebrew": "שבחי ירושלם את־יהוה הללי אלהיך ציון"
    },
    {
      "number": 13,
      "hebrew": "כי־חזק בריחי שעריך ברך בניך בקרבך"
    },
    {
      "number": 14,
      "hebrew": "השם־גבולך שלום חלב חטים ישביעך"
    },
    {
      "number": 15,
      "hebrew": "השלח אמרתו ארץ עד־מהרה ירוץ דברו"
    },
    {
      "number": 16,
      "hebrew": "הנתן שלג כצמר כפור כאפר יפזר"
    },
    {
      "number": 17,
      "hebrew": "משליך קרחו כפתים לפני קרתו מי יעמד"
    },
    {
      "number": 18,
      "hebrew": "ישלח דברו וימסם ישב רוחו יזלו־מים"
    },
    {
      "number": 19,
      "hebrew": "מגיד דברו [דבריו] ליעקב חקיו ומשפטיו לישראל"
    },
    {
      "number": 20,
      "hebrew": "לא עשה כן לכל־גוי ומשפטים בל־ידעום הללו־יה",
      "parsha": "פ"
    }
  ]
}