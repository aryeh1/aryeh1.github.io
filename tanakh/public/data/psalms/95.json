{
  "book": "Psalms",
  "bookHebrew": "תהלים",
  "chapter": 95,
  "verses": [
    {
      "number": 1,
      "hebrew": "לכו נרננה ליהוה נריעה לצור ישענו"
    },
    {
      "number": 2,
      "hebrew": "נקדמה פניו בתודה בזמרות נריע לו"
    },
    {
      "number": 3,
      "hebrew": "כי אל גדול יהוה ומלך גדול על־כל־אלהים"
    },
    {
      "number": 4,
      "hebrew": "אשר בידו מחקרי־ארץ ותועפות הרים לו"
    },
    {
      "number": 5,
      "hebrew": "אשר־לו הים והוא עשהו ויבשת ידיו יצרו"
    },
    {
      "number": 6,
      "hebrew": "באו נשתחוה ונכרעה נברכה לפני־יהוה עשנו"
    },
    {
      "number": 7,
      "hebrew": "כי הוא אלהינו ואנחנו עם מרעיתו וצאן ידו היום אם־בקלו תשמעו"
    },
    {
      "number": 8,
      "hebrew": "אל־תקשו לבבכם כמריבה כיום מסה במדבר"
    },
    {
      "number": 9,
      "hebrew": "אשר נסוני אבותיכם בחנוני גם־ראו פעלי"
    },
    {
      "number": 10,
      "hebrew": "ארבעים שנה אקוט בדור ואמר עם תעי לבב הם והם לא־ידעו דרכי"
    },
    {
      "number": 11,
      "hebrew": "אשר־נשבעתי באפי אם־יבאון אל־מנוחתי",
      "parsha": "פ"
    }
  ]
}