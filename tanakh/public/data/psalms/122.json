{
  "book": "Psalms",
  "bookHebrew": "תהלים",
  "chapter": 122,
  "verses": [
    {
      "number": 1,
      "hebrew": "שיר המעלות לדוד שמחתי באמרים לי בית יהוה נלך"
    },
    {
      "number": 2,
      "hebrew": "עמדות היו רגלינו בשעריך ירושלם"
    },
    {
      "number": 3,
      "hebrew": "ירושלם הבנויה כעיר שחברה־לה יחדו"
    },
    {
      "number": 4,
      "hebrew": "ששם עלו שבטים שבטי־יה עדות לישראל להדות לשם יהוה"
    },
    {
      "number": 5,
      "hebrew": "כי שמה ישבו כסאות למשפט כסאות לבית דויד"
    },
    {
      "number": 6,
      "hebrew": "שאלו שלום ירושלם ישליו אהביך"
    },
    {
      "number": 7,
      "hebrew": "יהי־שלום בחילך שלוה בארמנותיך"
    },
    {
      "number": 8,
      "hebrew": "למען אחי ורעי אדברה־נא שלום בך"
    },
    {
      "number": 9,
      "hebrew": "למען בית־יהוה אלהינו אבקשה טוב לך"
    }
  ]
}