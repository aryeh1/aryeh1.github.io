{
  "book": "Psalms",
  "bookHebrew": "תהלים",
  "chapter": 1,
  "verses": [
    {
      "number": 1,
      "hebrew": "אשרי־האיש אשר לא הלך בעצת רשעים ובדרך חטאים לא עמד ובמושב לצים לא ישב"
    },
    {
      "number": 2,
      "hebrew": "כי אם בתורת יהוה חפצו ובתורתו יהגה יומם ולילה"
    },
    {
      "number": 3,
      "hebrew": "והיה כעץ שתול על־פלגי מים אשר פריו יתן בעתו ועלהו לא־יבול וכל אשר־יעשה יצליח"
    },
    {
      "number": 4,
      "hebrew": "לא־כן הרשעים כי אם־כמץ א‍שר־תדפנו רוח"
    },
    {
      "number": 5,
      "hebrew": "על־כן לא־יקמו רשעים במשפט וחטאים בעדת צדיקים"
    },
    {
      "number": 6,
      "hebrew": "כי־יודע יהוה דרך צדיקים ודרך רשעים תאבד",
      "parsha": "פ"
    }
  ]
}