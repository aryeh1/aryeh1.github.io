{
  "book": "Psalms",
  "bookHebrew": "תהלים",
  "chapter": 12,
  "verses": [
    {
      "number": 1,
      "hebrew": "למנצח על־השמינית מזמור לדוד"
    },
    {
      "number": 2,
      "hebrew": "הושיעה יהוה כי־גמר חסיד כי־פסו אמונים מבני אדם"
    },
    {
      "number": 3,
      "hebrew": "שוא ידברו איש את־רעהו שפת חלקות בלב ולב ידברו"
    },
    {
      "number": 4,
      "hebrew": "יכרת יהוה כל־שפתי חלקות לשון מדברת גדלות"
    },
    {
      "number": 5,
      "hebrew": "אשר אמרו ללשננו נגביר שפתינו אתנו מי אדון לנו"
    },
    {
      "number": 6,
      "hebrew": "משד עניים מאנקת אביונים עתה אקום יאמר יהוה אשית בישע יפיח לו"
    },
    {
      "number": 7,
      "hebrew": "אמרות יהוה אמרות טהרות כסף צרוף בעליל לארץ מזקק שבעתים"
    },
    {
      "number": 8,
      "hebrew": "אתה־יהוה תשמרם תצרנו מן־הדור זו לעולם"
    },
    {
      "number": 9,
      "hebrew": "סביב רשעים יתהלכון כרם זלות לבני אדם",
      "parsha": "פ"
    }
  ]
}