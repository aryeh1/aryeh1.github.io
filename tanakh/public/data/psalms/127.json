{
  "book": "Psalms",
  "bookHebrew": "תהלים",
  "chapter": 127,
  "verses": [
    {
      "number": 1,
      "hebrew": "שיר המעלות לשלמה אם־יהוה לא־יבנה בית שוא עמלו בוניו בו אם־יהוה לא־ישמר־עיר שוא שקד שומר"
    },
    {
      "number": 2,
      "hebrew": "שוא לכם משכימי קום מאחרי־שבת אכלי לחם העצבים כן יתן לידידו שנא"
    },
    {
      "number": 3,
      "hebrew": "הנה נחלת יהוה בנים שכר פרי הבטן"
    },
    {
      "number": 4,
      "hebrew": "כחצים ביד־גבור כן בני הנעורים"
    },
    {
      "number": 5,
      "hebrew": "אשרי הגבר אשר מלא את־אשפתו מהם לא־יבשו כי־ידברו את־אויבים בשער"
    }
  ]
}