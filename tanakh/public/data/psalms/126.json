{
  "book": "Psalms",
  "bookHebrew": "תהלים",
  "chapter": 126,
  "verses": [
    {
      "number": 1,
      "hebrew": "שיר המעלות בשוב יהוה את־שיבת ציון היינו כחלמים"
    },
    {
      "number": 2,
      "hebrew": "אז ימלא שחוק פינו ולשוננו רנה אז יאמרו בגוים הגדיל יהוה לעשות עם־אלה"
    },
    {
      "number": 3,
      "hebrew": "הגדיל יהוה לעשות עמנו היינו שמחים"
    },
    {
      "number": 4,
      "hebrew": "שובה יהוה את־שבותנו [שביתנו] כאפיקים בנגב"
    },
    {
      "number": 5,
      "hebrew": "הזרעים בדמעה ברנה יקצרו"
    },
    {
      "number": 6,
      "hebrew": "הלוך ילך ובכה נשא משך־הזרע בא־יבוא ברנה נשא אלמתיו",
      "parsha": "פ"
    }
  ]
}