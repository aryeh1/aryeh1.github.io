{
  "book": "Psalms",
  "bookHebrew": "תהלים",
  "chapter": 82,
  "verses": [
    {
      "number": 1,
      "hebrew": "מזמור לאסף א‍להים נצב בעדת־אל בקרב אלהים ישפט"
    },
    {
      "number": 2,
      "hebrew": "עד־מתי תשפטו־עול ופני רשעים תשאו־סלה"
    },
    {
      "number": 3,
      "hebrew": "שפטו־דל ויתום עני ורש הצדיקו"
    },
    {
      "number": 4,
      "hebrew": "פלטו־דל ואביון מיד רשעים הצילו"
    },
    {
      "number": 5,
      "hebrew": "לא ידעו ולא יבינו בחשכה יתהלכו ימוטו כל־מוסדי ארץ"
    },
    {
      "number": 6,
      "hebrew": "א‍ני־אמרתי אלהים אתם ובני עליון כלכם"
    },
    {
      "number": 7,
      "hebrew": "אכן כאדם תמותון וכאחד השרים תפלו"
    },
    {
      "number": 8,
      "hebrew": "קומה אלהים שפטה הארץ כי־אתה תנחל בכל־הגוים",
      "parsha": "פ"
    }
  ]
}