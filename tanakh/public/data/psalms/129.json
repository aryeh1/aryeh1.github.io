{
  "book": "Psalms",
  "bookHebrew": "תהלים",
  "chapter": 129,
  "verses": [
    {
      "number": 1,
      "hebrew": "שיר המעלות רבת צררוני מנעורי יאמר־נא ישראל"
    },
    {
      "number": 2,
      "hebrew": "רבת צררוני מנעורי גם לא־יכלו לי"
    },
    {
      "number": 3,
      "hebrew": "על־גבי חרשו חרשים האריכו למענותם [למעניתם]"
    },
    {
      "number": 4,
      "hebrew": "יהוה צדיק קצץ עבות רשעים"
    },
    {
      "number": 5,
      "hebrew": "יבשו ויסגו אחור כל שנאי ציון"
    },
    {
      "number": 6,
      "hebrew": "יהיו כחציר גגות שקדמת שלף יבש"
    },
    {
      "number": 7,
      "hebrew": "שלא מלא כפו קוצר וחצנו מעמר"
    },
    {
      "number": 8,
      "hebrew": "ולא אמרו העברים ברכת־יהוה אליכם ברכנו אתכם בשם יהוה",
      "parsha": "פ"
    }
  ]
}