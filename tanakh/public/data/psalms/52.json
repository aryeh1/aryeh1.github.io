{
  "book": "Psalms",
  "bookHebrew": "תהלים",
  "chapter": 52,
  "verses": [
    {
      "number": 1,
      "hebrew": "למנצח משכיל לדוד"
    },
    {
      "number": 2,
      "hebrew": "בבוא דואג האדמי ויגד לשאול ויאמר לו בא דוד אל־בית אחימלך"
    },
    {
      "number": 3,
      "hebrew": "מה־תתהלל ברעה הגבור חסד אל כל־היום"
    },
    {
      "number": 4,
      "hebrew": "הוות תחשב לשונך כתער מלטש עשה רמיה"
    },
    {
      "number": 5,
      "hebrew": "אהבת רע מטוב שקר מדבר צדק סלה"
    },
    {
      "number": 6,
      "hebrew": "אהבת כל־דברי־בלע לשון מרמה"
    },
    {
      "number": 7,
      "hebrew": "גם־אל יתצך לנצח יחתך ויסחך מאהל ושרשך מארץ חיים סלה"
    },
    {
      "number": 8,
      "hebrew": "ויראו צדיקים וייראו ועליו ישחקו"
    },
    {
      "number": 9,
      "hebrew": "הנה הגבר לא ישים אלהים מעוזו ויבטח ברב עשרו יעז בהותו"
    },
    {
      "number": 10,
      "hebrew": "ואני כזית רענן בבית אלהים בטחתי בחסד־אלהים עולם ועד"
    },
    {
      "number": 11,
      "hebrew": "אודך לעולם כי עשית ואקוה שמך כי־טוב נגד חסידיך",
      "parsha": "פ"
    }
  ]
}