{
  "book": "Psalms",
  "bookHebrew": "תהלים",
  "chapter": 120,
  "verses": [
    {
      "number": 1,
      "hebrew": "שיר המעלות אל־יהוה בצרתה לי קראתי ויענני"
    },
    {
      "number": 2,
      "hebrew": "יהוה הצילה נפשי משפת־שקר מלשון רמיה"
    },
    {
      "number": 3,
      "hebrew": "מה־יתן לך ומה־יסיף לך לשון רמיה"
    },
    {
      "number": 4,
      "hebrew": "חצי גבור שנונים עם גחלי רתמים"
    },
    {
      "number": 5,
      "hebrew": "אויה־לי כי־גרתי משך שכנתי עם־אהלי קדר"
    },
    {
      "number": 6,
      "hebrew": "רבת שכנה־לה נפשי עם שונא שלום"
    },
    {
      "number": 7,
      "hebrew": "א‍ני־שלום וכי אדבר המה למלחמה",
      "parsha": "פ"
    }
  ]
}