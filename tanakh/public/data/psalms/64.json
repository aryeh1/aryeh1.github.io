{
  "book": "Psalms",
  "bookHebrew": "תהלים",
  "chapter": 64,
  "verses": [
    {
      "number": 1,
      "hebrew": "למנצח מזמור לדוד"
    },
    {
      "number": 2,
      "hebrew": "שמע־אלהים קולי בשיחי מפחד אויב תצר חיי"
    },
    {
      "number": 3,
      "hebrew": "תסתירני מסוד מרעים מרגשת פעלי און"
    },
    {
      "number": 4,
      "hebrew": "אשר שננו כחרב לשונם דרכו חצם דבר מר"
    },
    {
      "number": 5,
      "hebrew": "לירות במסתרים תם פתאם ירהו ולא ייראו"
    },
    {
      "number": 6,
      "hebrew": "יחזקו־למו דבר רע יספרו לטמון מוקשים אמרו מי יראה־למו"
    },
    {
      "number": 7,
      "hebrew": "יחפשו־עולת תמנו חפש מחפש וקרב איש ולב עמק"
    },
    {
      "number": 8,
      "hebrew": "וירם אלהים חץ פתאום היו מכותם"
    },
    {
      "number": 9,
      "hebrew": "ויכשילוהו עלימו לשונם יתנדדו כל־ראה בם"
    },
    {
      "number": 10,
      "hebrew": "וייראו כל־אדם ויגידו פעל אלהים ומעשהו השכילו"
    },
    {
      "number": 11,
      "hebrew": "ישמח צדיק ביהוה וחסה בו ויתהללו כל־ישרי־לב",
      "parsha": "פ"
    }
  ]
}