{
  "book": "Psalms",
  "bookHebrew": "תהלים",
  "chapter": 20,
  "verses": [
    {
      "number": 1,
      "hebrew": "למנצח מזמור לדוד"
    },
    {
      "number": 2,
      "hebrew": "יענך יהוה ביום צרה ישגבך שם אלהי יעקב"
    },
    {
      "number": 3,
      "hebrew": "ישלח־עזרך מקדש ומציון יסעדך"
    },
    {
      "number": 4,
      "hebrew": "יזכר כל־מנחתך ועולתך ידשנה סלה"
    },
    {
      "number": 5,
      "hebrew": "יתן־לך כלבבך וכל־עצתך ימלא"
    },
    {
      "number": 6,
      "hebrew": "נרננה בישועתך ובשם־אלהינו נדגל ימלא יהוה כל־משאלותיך"
    },
    {
      "number": 7,
      "hebrew": "עתה ידעתי כי הושיע יהוה משיחו יענהו משמי קדשו בגברות ישע ימינו"
    },
    {
      "number": 8,
      "hebrew": "אלה ברכב ואלה בסוסים ואנחנו בשם־יהוה אלהינו נזכיר"
    },
    {
      "number": 9,
      "hebrew": "המה כרעו ונפלו ואנחנו קמנו ונתעודד"
    },
    {
      "number": 10,
      "hebrew": "יהוה הושיעה המלך יעננו ביום־קראנו",
      "parsha": "פ"
    }
  ]
}