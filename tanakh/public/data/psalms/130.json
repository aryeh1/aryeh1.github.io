{
  "book": "Psalms",
  "bookHebrew": "תהלים",
  "chapter": 130,
  "verses": [
    {
      "number": 1,
      "hebrew": "שיר המעלות ממעמקים קראתיך יהוה"
    },
    {
      "number": 2,
      "hebrew": "אדני שמעה בקולי תהיינה אזניך קשבות לקול תחנוני"
    },
    {
      "number": 3,
      "hebrew": "אם־עונות תשמר־יה אדני מי יעמד"
    },
    {
      "number": 4,
      "hebrew": "כי־עמך הסליחה למען תורא"
    },
    {
      "number": 5,
      "hebrew": "קויתי יהוה קותה נפשי ולדברו הוחלתי"
    },
    {
      "number": 6,
      "hebrew": "נפשי לאדני משמרים לבקר שמרים לבקר"
    },
    {
      "number": 7,
      "hebrew": "יחל ישראל אל־יהוה כי־עם־יהוה החסד והרבה עמו פדות"
    },
    {
      "number": 8,
      "hebrew": "והוא יפדה את־ישראל מכל עונתיו"
    }
  ]
}