{
  "book": "Psalms",
  "bookHebrew": "תהלים",
  "chapter": 110,
  "verses": [
    {
      "number": 1,
      "hebrew": "לדוד מזמור נאם יהוה לאדני שב לימיני עד־אשית איביך הדם לרגליך"
    },
    {
      "number": 2,
      "hebrew": "מטה־עזך ישלח יהוה מציון רדה בקרב איביך"
    },
    {
      "number": 3,
      "hebrew": "עמך נדבת ביום חילך בהדרי־קדש מרחם משחר לך טל ילדתיך"
    },
    {
      "number": 4,
      "hebrew": "נשבע יהוה ולא ינחם אתה־כהן לעולם על־דברתי מלכי־צדק"
    },
    {
      "number": 5,
      "hebrew": "אדני על־ימינך מחץ ביום־אפו מלכים"
    },
    {
      "number": 6,
      "hebrew": "ידין בגוים מלא גויות מחץ ראש על־ארץ רבה"
    },
    {
      "number": 7,
      "hebrew": "מנחל בדרך ישתה על־כן ירים ראש",
      "parsha": "פ"
    }
  ]
}