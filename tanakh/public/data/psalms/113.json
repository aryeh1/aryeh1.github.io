{
  "book": "Psalms",
  "bookHebrew": "תהלים",
  "chapter": 113,
  "verses": [
    {
      "number": 1,
      "hebrew": "הללו יה הללו עבדי יהוה הללו את־שם יהוה"
    },
    {
      "number": 2,
      "hebrew": "יהי שם יהוה מברך מעתה ועד־עולם"
    },
    {
      "number": 3,
      "hebrew": "ממזרח־שמש עד־מבואו מהלל שם יהוה"
    },
    {
      "number": 4,
      "hebrew": "רם על־כל־גוים יהוה על השמים כבודו"
    },
    {
      "number": 5,
      "hebrew": "מי כיהוה אלהינו המגביהי לשבת"
    },
    {
      "number": 6,
      "hebrew": "המשפילי לראות בשמים ובארץ"
    },
    {
      "number": 7,
      "hebrew": "מקימי מעפר דל מאשפת ירים אביון"
    },
    {
      "number": 8,
      "hebrew": "להושיבי עם־נדיבים עם נדיבי עמו"
    },
    {
      "number": 9,
      "hebrew": "מושיבי עקרת הבית אם־הבנים שמחה הללו־יה",
      "parsha": "פ"
    }
  ]
}