{
  "book": "Deuteronomy",
  "bookHebrew": "דברים",
  "chapter": 2,
  "verses": [
    {
      "number": 1,
      "hebrew": "ונפן ונסע המדברה דרך ים־סוף כאשר דבר יהוה אלי ונסב את־הר־שעיר ימים רבים",
      "parsha": "ס"
    },
    {
      "number": 2,
      "hebrew": "ויאמר יהוה אלי לאמר"
    },
    {
      "number": 3,
      "hebrew": "רב־לכם סב את־ההר הזה פנו לכם צפנה"
    },
    {
      "number": 4,
      "hebrew": "ואת־העם צו לאמר אתם עברים בגבול אחיכם בני־עשו הישבים בשעיר וייראו מכם ונשמרתם מאד"
    },
    {
      "number": 5,
      "hebrew": "אל־תתגרו בם כי לא־אתן לכם מארצם עד מדרך כף־רגל כי־ירשה לעשו נתתי את־הר שעיר"
    },
    {
      "number": 6,
      "hebrew": "אכל תשברו מאתם בכסף ואכלתם וגם־מים תכרו מאתם בכסף ושתיתם"
    },
    {
      "number": 7,
      "hebrew": "כי יהוה אלהיך ברכך בכל מעשה ידך ידע לכתך את־המדבר הגדל הזה זה ארבעים שנה יהוה אלהיך עמך לא חסרת דבר"
    },
    {
      "number": 8,
      "hebrew": "ונעבר מאת אחינו בני־עשו הישבים בשעיר מדרך הערבה מאילת ומעצין גבר ונפן ונעבר דרך מדבר מואב",
      "parsha": "ס"
    },
    {
      "number": 9,
      "hebrew": "ויאמר יהוה אלי אל־תצר את־מואב ואל־תתגר בם מלחמה כי לא־אתן לך מארצו ירשה כי לבני־לוט נתתי את־ער ירשה"
    },
    {
      "number": 10,
      "hebrew": "האמים לפנים ישבו בה עם גדול ורב ורם כענקים"
    },
    {
      "number": 11,
      "hebrew": "רפאים יחשבו אף־הם כענקים והמאבים יקראו להם אמים"
    },
    {
      "number": 12,
      "hebrew": "ובשעיר ישבו החרים לפנים ובני עשו יירשום וישמידום מפניהם וישבו תחתם כאשר עשה ישראל לארץ ירשתו אשר־נתן יהוה להם"
    },
    {
      "number": 13,
      "hebrew": "עתה קמו ועברו לכם את־נחל זרד ונעבר את־נחל זרד"
    },
    {
      "number": 14,
      "hebrew": "והימים אשר־הלכנו מקדש ברנע עד אשר־עברנו את־נחל זרד שלשים ושמנה שנה עד־תם כל־הדור אנשי המלחמה מקרב המחנה כאשר נשבע יהוה להם"
    },
    {
      "number": 15,
      "hebrew": "וגם יד־יהוה היתה בם להמם מקרב המחנה עד תמם"
    },
    {
      "number": 16,
      "hebrew": "ויהי כאשר־תמו כל־אנשי המלחמה למות מקרב העם",
      "parsha": "ס"
    },
    {
      "number": 17,
      "hebrew": "וידבר יהוה אלי לאמר"
    },
    {
      "number": 18,
      "hebrew": "אתה עבר היום את־גבול מואב את־ער"
    },
    {
      "number": 19,
      "hebrew": "וקרבת מול בני עמון אל־תצרם ואל־תתגר בם כי לא־אתן מארץ בני־עמון לך ירשה כי לבני־לוט נתתיה ירשה"
    },
    {
      "number": 20,
      "hebrew": "ארץ־רפאים תחשב אף־הוא רפאים ישבו־בה לפנים והעמנים יקראו להם זמזמים"
    },
    {
      "number": 21,
      "hebrew": "עם גדול ורב ורם כענקים וישמידם יהוה מפניהם ויירשם וישבו תחתם"
    },
    {
      "number": 22,
      "hebrew": "כאשר עשה לבני עשו הישבים בשעיר אשר השמיד את־החרי מפניהם ויירשם וישבו תחתם עד היום הזה"
    },
    {
      "number": 23,
      "hebrew": "והעוים הישבים בחצרים עד־עזה כפתרים היצאים מכפתור השמידם וישבו תחתם"
    },
    {
      "number": 24,
      "hebrew": "קומו סעו ועברו את־נחל ארנן ראה נתתי בידך את־סיחן מלך־חשבון האמרי ואת־ארצו החל רש והתגר בו מלחמה"
    },
    {
      "number": 25,
      "hebrew": "היום הזה אחל תת פחדך ויראתך על־פני העמים תחת כל־השמים אשר ישמעון שמעך ורגזו וחלו מפניך"
    },
    {
      "number": 26,
      "hebrew": "ואשלח מלאכים ממדבר קדמות אל־סיחון מלך חשבון דברי שלום לאמר"
    },
    {
      "number": 27,
      "hebrew": "אעברה בארצך בדרך בדרך אלך לא אסור ימין ושמאול"
    },
    {
      "number": 28,
      "hebrew": "אכל בכסף תשברני ואכלתי ומים בכסף תתן־לי ושתיתי רק אעברה ברגלי"
    },
    {
      "number": 29,
      "hebrew": "כאשר עשו־לי בני עשו הישבים בשעיר והמואבים הישבים בער עד אשר־אעבר את־הירדן אל־הארץ אשר־יהוה אלהינו נתן לנו"
    },
    {
      "number": 30,
      "hebrew": "ולא אבה סיחן מלך חשבון העברנו בו כי־הקשה יהוה אלהיך את־רוחו ואמץ את־לבבו למען תתו בידך כיום הזה",
      "parsha": "ס"
    },
    {
      "number": 31,
      "hebrew": "ויאמר יהוה אלי ראה החלתי תת לפניך את־סיחן ואת־ארצו החל רש לרשת את־ארצו"
    },
    {
      "number": 32,
      "hebrew": "ויצא סיחן לקראתנו הוא וכל־עמו למלחמה יהצה"
    },
    {
      "number": 33,
      "hebrew": "ויתנהו יהוה אלהינו לפנינו ונך אתו ואת־בנו [בניו] ואת־כל־עמו"
    },
    {
      "number": 34,
      "hebrew": "ונלכד את־כל־עריו בעת ההוא ונחרם את־כל־עיר מתם והנשים והטף לא השארנו שריד"
    },
    {
      "number": 35,
      "hebrew": "רק הבהמה בזזנו לנו ושלל הערים אשר לכדנו"
    },
    {
      "number": 36,
      "hebrew": "מערער אשר על־שפת־נחל ארנן והעיר אשר בנחל ועד־הגלעד לא היתה קריה אשר שגבה ממנו את־הכל נתן יהוה אלהינו לפנינו"
    },
    {
      "number": 37,
      "hebrew": "רק אל־ארץ בני־עמון לא קרבת כל־יד נחל יבק וערי ההר וכל אשר־צוה יהוה אלהינו"
    }
  ]
}