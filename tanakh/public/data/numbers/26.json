{
  "book": "Numbers",
  "bookHebrew": "במדבר",
  "chapter": 26,
  "verses": [
    {
      "number": 1,
      "hebrew": "ויהי אחרי המגפה ויאמר יהוה אל־משה ואל אלעזר בן־אהרן הכהן לאמר",
      "parsha": "פ"
    },
    {
      "number": 2,
      "hebrew": "שאו את־ראש כל־עדת בני־ישראל מבן עשרים שנה ומעלה לבית אבתם כל־יצא צבא בישראל"
    },
    {
      "number": 3,
      "hebrew": "וידבר משה ואלעזר הכהן אתם בערבת מואב על־ירדן ירחו לאמר"
    },
    {
      "number": 4,
      "hebrew": "מבן עשרים שנה ומעלה כאשר צוה יהוה את־משה ובני ישראל היצאים מארץ מצרים"
    },
    {
      "number": 5,
      "hebrew": "ראובן בכור ישראל בני ראובן חנוך משפחת החנכי לפלוא משפחת הפלאי"
    },
    {
      "number": 6,
      "hebrew": "לחצרן משפחת החצרוני לכרמי משפחת הכרמי"
    },
    {
      "number": 7,
      "hebrew": "אלה משפחת הראובני ויהיו פקדיהם שלשה וארבעים אלף ושבע מאות ושלשים"
    },
    {
      "number": 8,
      "hebrew": "ובני פלוא אליאב"
    },
    {
      "number": 9,
      "hebrew": "ובני אליאב נמואל ודתן ואבירם הוא־דתן ואבירם קרואי [קריאי] העדה אשר הצו על־משה ועל־אהרן בעדת־קרח בהצתם על־יהוה"
    },
    {
      "number": 10,
      "hebrew": "ותפתח הארץ את־פיה ותבלע אתם ואת־קרח במות העדה באכל האש את חמשים ומאתים איש ויהיו לנס"
    },
    {
      "number": 11,
      "hebrew": "ובני־קרח לא־מתו",
      "parsha": "ס"
    },
    {
      "number": 12,
      "hebrew": "בני שמעון למשפחתם לנמואל משפחת הנמואלי לימין משפחת הימיני ליכין משפחת היכיני"
    },
    {
      "number": 13,
      "hebrew": "לזרח משפחת הזרחי לשאול משפחת השאולי"
    },
    {
      "number": 14,
      "hebrew": "אלה משפחת השמעני שנים ועשרים אלף ומאתים",
      "parsha": "ס"
    },
    {
      "number": 15,
      "hebrew": "בני גד למשפחתם לצפון משפחת הצפוני לחגי משפחת החגי לשוני משפחת השוני"
    },
    {
      "number": 16,
      "hebrew": "לאזני משפחת האזני לערי משפחת הערי"
    },
    {
      "number": 17,
      "hebrew": "לארוד משפחת הארודי לאראלי משפחת האראלי"
    },
    {
      "number": 18,
      "hebrew": "אלה משפחת בני־גד לפקדיהם ארבעים אלף וחמש מאות",
      "parsha": "ס"
    },
    {
      "number": 19,
      "hebrew": "בני יהודה ער ואונן וימת ער ואונן בארץ כנען"
    },
    {
      "number": 20,
      "hebrew": "ויהיו בני־יהודה למשפחתם לשלה משפחת השלני לפרץ משפחת הפרצי לזרח משפחת הזרחי"
    },
    {
      "number": 21,
      "hebrew": "ויהיו בני־פרץ לחצרן משפחת החצרני לחמול משפחת החמולי"
    },
    {
      "number": 22,
      "hebrew": "אלה משפחת יהודה לפקדיהם ששה ושבעים אלף וחמש מאות",
      "parsha": "ס"
    },
    {
      "number": 23,
      "hebrew": "בני יששכר למשפחתם תולע משפחת התולעי לפוה משפחת הפוני"
    },
    {
      "number": 24,
      "hebrew": "לישוב משפחת הישובי לשמרן משפחת השמרני"
    },
    {
      "number": 25,
      "hebrew": "אלה משפחת יששכר לפקדיהם ארבעה וששים אלף ושלש מאות",
      "parsha": "ס"
    },
    {
      "number": 26,
      "hebrew": "בני זבולן למשפחתם לסרד משפחת הסרדי לאלון משפחת האלני ליחלאל משפחת היחלאלי"
    },
    {
      "number": 27,
      "hebrew": "אלה משפחת הזבולני לפקדיהם ששים אלף וחמש מאות",
      "parsha": "ס"
    },
    {
      "number": 28,
      "hebrew": "בני יוסף למשפחתם מנשה ואפרים"
    },
    {
      "number": 29,
      "hebrew": "בני מנשה למכיר משפחת המכירי ומכיר הוליד את־גלעד לגלעד משפחת הגלעדי"
    },
    {
      "number": 30,
      "hebrew": "אלה בני גלעד איעזר משפחת האיעזרי לחלק משפחת החלקי"
    },
    {
      "number": 31,
      "hebrew": "ואשריאל משפחת האשראלי ושכם משפחת השכמי"
    },
    {
      "number": 32,
      "hebrew": "ושמידע משפחת השמידעי וחפר משפחת החפרי"
    },
    {
      "number": 33,
      "hebrew": "וצלפחד בן־חפר לא־היו לו בנים כי אם־בנות ושם בנות צלפחד מחלה ונעה חגלה מלכה ותרצה"
    },
    {
      "number": 34,
      "hebrew": "אלה משפחת מנשה ופקדיהם שנים וחמשים אלף ושבע מאות",
      "parsha": "ס"
    },
    {
      "number": 35,
      "hebrew": "אלה בני־אפרים למשפחתם לשותלח משפחת השתלחי לבכר משפחת הבכרי לתחן משפחת התחני"
    },
    {
      "number": 36,
      "hebrew": "ואלה בני שותלח לערן משפחת הערני"
    },
    {
      "number": 37,
      "hebrew": "אלה משפחת בני־אפרים לפקדיהם שנים ושלשים אלף וחמש מאות אלה בני־יוסף למשפחתם",
      "parsha": "ס"
    },
    {
      "number": 38,
      "hebrew": "בני בנימן למשפחתם לבלע משפחת הבלעי לאשבל משפחת האשבלי לאחירם משפחת האחירמי"
    },
    {
      "number": 39,
      "hebrew": "לשפופם משפחת השופמי לחופם משפחת החופמי"
    },
    {
      "number": 40,
      "hebrew": "ויהיו בני־בלע ארד ונעמן משפחת הארדי לנעמן משפחת הנעמי"
    },
    {
      "number": 41,
      "hebrew": "אלה בני־בנימן למשפחתם ופקדיהם חמשה וארבעים אלף ושש מאות",
      "parsha": "ס"
    },
    {
      "number": 42,
      "hebrew": "אלה בני־דן למשפחתם לשוחם משפחת השוחמי אלה משפחת דן למשפחתם"
    },
    {
      "number": 43,
      "hebrew": "כל־משפחת השוחמי לפקדיהם ארבעה וששים אלף וארבע מאות",
      "parsha": "ס"
    },
    {
      "number": 44,
      "hebrew": "בני אשר למשפחתם לימנה משפחת הימנה לישוי משפחת הישוי לבריעה משפחת הבריעי"
    },
    {
      "number": 45,
      "hebrew": "לבני בריעה לחבר משפחת החברי למלכיאל משפחת המלכיאלי"
    },
    {
      "number": 46,
      "hebrew": "ושם בת־אשר שרח"
    },
    {
      "number": 47,
      "hebrew": "אלה משפחת בני־אשר לפקדיהם שלשה וחמשים אלף וארבע מאות",
      "parsha": "ס"
    },
    {
      "number": 48,
      "hebrew": "בני נפתלי למשפחתם ליחצאל משפחת היחצאלי לגוני משפחת הגוני"
    },
    {
      "number": 49,
      "hebrew": "ליצר משפחת היצרי לשלם משפחת השלמי"
    },
    {
      "number": 50,
      "hebrew": "אלה משפחת נפתלי למשפחתם ופקדיהם חמשה וארבעים אלף וארבע מאות"
    },
    {
      "number": 51,
      "hebrew": "אלה פקודי בני ישראל שש־מאות אלף ואלף שבע מאות ושלשים",
      "parsha": "פ"
    },
    {
      "number": 52,
      "hebrew": "וידבר יהוה אל־משה לאמר"
    },
    {
      "number": 53,
      "hebrew": "לאלה תחלק הארץ בנחלה במספר שמות"
    },
    {
      "number": 54,
      "hebrew": "לרב תרבה נחלתו ולמעט תמעיט נחלתו איש לפי פקדיו יתן נחלתו"
    },
    {
      "number": 55,
      "hebrew": "אך־בגורל יחלק את־הארץ לשמות מטות־אבתם ינחלו"
    },
    {
      "number": 56,
      "hebrew": "על־פי הגורל תחלק נחלתו בין רב למעט",
      "parsha": "ס"
    },
    {
      "number": 57,
      "hebrew": "ואלה פקודי הלוי למשפחתם לגרשון משפחת הגרשני לקהת משפחת הקהתי למררי משפחת המררי"
    },
    {
      "number": 58,
      "hebrew": "אלה משפחת לוי משפחת הלבני משפחת החברני משפחת המחלי משפחת המושי משפחת הקרחי וקהת הולד את־עמרם"
    },
    {
      "number": 59,
      "hebrew": "ושם אשת עמרם יוכבד בת־לוי אשר ילדה אתה ללוי במצרים ותלד לעמרם את־אהרן ואת־משה ואת מרים אחתם"
    },
    {
      "number": 60,
      "hebrew": "ויולד לאהרן את־נדב ואת־אביהוא את־אלעזר ואת־איתמר"
    },
    {
      "number": 61,
      "hebrew": "וימת נדב ואביהוא בהקריבם אש־זרה לפני יהוה"
    },
    {
      "number": 62,
      "hebrew": "ויהיו פקדיהם שלשה ועשרים אלף כל־זכר מבן־חדש ומעלה כי לא התפקדו בתוך בני ישראל כי לא־נתן להם נחלה בתוך בני ישראל"
    },
    {
      "number": 63,
      "hebrew": "אלה פקודי משה ואלעזר הכהן אשר פקדו את־בני ישראל בערבת מואב על ירדן ירחו"
    },
    {
      "number": 64,
      "hebrew": "ובאלה לא־היה איש מפקודי משה ואהרן הכהן אשר פקדו את־בני ישראל במדבר סיני"
    },
    {
      "number": 65,
      "hebrew": "כי־אמר יהוה להם מות ימתו במדבר ולא־נותר מהם איש כי אם־כלב בן־יפנה ויהושע בן־נון",
      "parsha": "ס"
    }
  ]
}