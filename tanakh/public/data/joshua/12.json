{
  "book": "Joshua",
  "bookHebrew": "יהושע",
  "chapter": 12,
  "verses": [
    {
      "number": 1,
      "hebrew": "ואלה מלכי הארץ אשר הכו בני־ישראל וירשו את־ארצם בעבר הירדן מזרחה השמש מנחל ארנון עד־הר חרמון וכל־הערבה מזרחה"
    },
    {
      "number": 2,
      "hebrew": "סיחון מלך האמרי היושב בחשבון משל מערוער אשר על־שפת־נחל ארנון ותוך הנחל וחצי הגלעד ועד יבק הנחל גבול בני עמון"
    },
    {
      "number": 3,
      "hebrew": "והערבה עד־ים כנרות מזרחה ועד ים הערבה ים־המלח מזרחה דרך בית הישמות ומתימן תחת אשדות הפסגה"
    },
    {
      "number": 4,
      "hebrew": "וגבול עוג מלך הבשן מיתר הרפאים היושב בעשתרות ובאדרעי"
    },
    {
      "number": 5,
      "hebrew": "ומשל בהר חרמון ובסלכה ובכל־הבשן עד־גבול הגשורי והמעכתי וחצי הגלעד גבול סיחון מלך־חשבון"
    },
    {
      "number": 6,
      "hebrew": "משה עבד־יהוה ובני ישראל הכום ויתנה משה עבד־יהוה ירשה לראובני ולגדי ולחצי שבט המנשה",
      "parsha": "ס"
    },
    {
      "number": 7,
      "hebrew": "ואלה מלכי הארץ אשר הכה יהושע ובני ישראל בעבר הירדן ימה מבעל גד בבקעת הלבנון ועד־ההר החלק העלה שעירה ויתנה יהושע לשבטי ישראל ירשה כמחלקתם"
    },
    {
      "number": 8,
      "hebrew": "בהר ובשפלה ובערבה ובאשדות ובמדבר ובנגב החתי האמרי והכנעני הפרזי החוי והיבוסי",
      "parsha": "פ"
    },
    {
      "number": 9,
      "hebrew": "מלך יריחו אחד מלך העי אשר־מצד בית־אל אחד"
    },
    {
      "number": 10,
      "hebrew": "מלך ירושלם אחד מלך חברון אחד"
    },
    {
      "number": 11,
      "hebrew": "מלך ירמות אחד מלך לכיש אחד"
    },
    {
      "number": 12,
      "hebrew": "מלך עגלון אחד מלך גזר אחד"
    },
    {
      "number": 13,
      "hebrew": "מלך דבר אחד מלך גדר אחד"
    },
    {
      "number": 14,
      "hebrew": "מלך חרמה אחד מלך ערד אחד"
    },
    {
      "number": 15,
      "hebrew": "מלך לבנה אחד מלך עדלם אחד"
    },
    {
      "number": 16,
      "hebrew": "מלך מקדה אחד מלך בית־אל אחד"
    },
    {
      "number": 17,
      "hebrew": "מלך תפוח אחד מלך חפר אחד"
    },
    {
      "number": 18,
      "hebrew": "מלך אפק אחד מלך לשרון אחד"
    },
    {
      "number": 19,
      "hebrew": "מלך מדון אחד מלך חצור אחד"
    },
    {
      "number": 20,
      "hebrew": "מלך שמרון מראון אחד מלך אכשף אחד"
    },
    {
      "number": 21,
      "hebrew": "מלך תענך אחד מלך מגדו אחד"
    },
    {
      "number": 22,
      "hebrew": "מלך קדש אחד מלך־יקנעם לכרמל אחד"
    },
    {
      "number": 23,
      "hebrew": "מלך דור לנפת דור אחד מלך־גוים לגלגל אחד"
    },
    {
      "number": 24,
      "hebrew": "מלך תרצה אחד כל־מלכים שלשים ואחד",
      "parsha": "פ"
    }
  ]
}