{
  "book": "Joshua",
  "bookHebrew": "יהושע",
  "chapter": 21,
  "verses": [
    {
      "number": 1,
      "hebrew": "ויגשו ראשי אבות הלוים אל־אלעזר הכהן ואל־יהושע בן־נון ואל־ראשי אבות המטות לבני ישראל"
    },
    {
      "number": 2,
      "hebrew": "וידברו אליהם בשלה בארץ כנען לאמר יהוה צוה ביד־משה לתת־לנו ערים לשבת ומגרשיהן לבהמתנו",
      "parsha": "פ"
    },
    {
      "number": 3,
      "hebrew": "ויתנו בני־ישראל ללוים מנחלתם אל־פי יהוה את־הערים האלה ואת־מגרשיהן"
    },
    {
      "number": 4,
      "hebrew": "ויצא הגורל למשפחת הקהתי ויהי לבני אהרן הכהן מן־הלוים ממטה יהודה וממטה השמעני וממטה בנימן בגורל ערים שלש עשרה",
      "parsha": "ס"
    },
    {
      "number": 5,
      "hebrew": "ולבני קהת הנותרים ממשפחת מטה־אפרים וממטה־דן ומחצי מטה מנשה בגורל ערים עשר",
      "parsha": "ס"
    },
    {
      "number": 6,
      "hebrew": "ולבני גרשון ממשפחות מטה־יששכר וממטה־אשר וממטה נפתלי ומחצי מטה מנשה בבשן בגורל ערים שלש עשרה",
      "parsha": "ס"
    },
    {
      "number": 7,
      "hebrew": "לבני מררי למשפחתם ממטה ראובן וממטה־גד וממטה זבולן ערים שתים עשרה",
      "parsha": "ס"
    },
    {
      "number": 8,
      "hebrew": "ויתנו בני־ישראל ללוים את־הערים האלה ואת־מגרשיהן כאשר צוה יהוה ביד־משה בגורל",
      "parsha": "פ"
    },
    {
      "number": 9,
      "hebrew": "ויתנו ממטה בני יהודה וממטה בני שמעון את הערים האלה אשר־יקרא אתהן בשם"
    },
    {
      "number": 10,
      "hebrew": "ויהי לבני אהרן ממשפחות הקהתי מבני לוי כי להם היה הגורל ריאשנה"
    },
    {
      "number": 11,
      "hebrew": "ויתנו להם את־קרית ארבע אבי הענוק היא חברון בהר יהודה ואת־מגרשה סביבתיה"
    },
    {
      "number": 12,
      "hebrew": "ואת־שדה העיר ואת־חצריה נתנו לכלב בן־יפנה באחזתו",
      "parsha": "ס"
    },
    {
      "number": 13,
      "hebrew": "ולבני אהרן הכהן נתנו את־עיר מקלט הרצח את־חברון ואת־מגרשה ואת־לבנה ואת־מגרשה"
    },
    {
      "number": 14,
      "hebrew": "ואת־יתר ואת־מגרשה ואת־אשתמע ואת־מגרשה"
    },
    {
      "number": 15,
      "hebrew": "ואת־חלן ואת־מגרשה ואת־דבר ואת־מגרשה"
    },
    {
      "number": 16,
      "hebrew": "ואת־עין ואת־מגרשה ואת־יטה ואת־מגרשה את־בית שמש ואת־מגרשה ערים תשע מאת שני השבטים האלה",
      "parsha": "ס"
    },
    {
      "number": 17,
      "hebrew": "וממטה בנימן את־גבעון ואת־מגרשה את־גבע ואת־מגרשה"
    },
    {
      "number": 18,
      "hebrew": "את־ענתות ואת־מגרשה ואת־עלמון ואת־מגרשה ערים ארבע"
    },
    {
      "number": 19,
      "hebrew": "כל־ערי בני־אהרן הכהנים שלש־עשרה ערים ומגרשיהן",
      "parsha": "ס"
    },
    {
      "number": 20,
      "hebrew": "ולמשפחות בני־קהת הלוים הנותרים מבני קהת ויהי ערי גורלם ממטה אפרים"
    },
    {
      "number": 21,
      "hebrew": "ויתנו להם את־עיר מקלט הרצח את־שכם ואת־מגרשה בהר אפרים ואת־גזר ואת־מגרשה"
    },
    {
      "number": 22,
      "hebrew": "ואת־קבצים ואת־מגרשה ואת־בית חורן ואת־מגרשה ערים ארבע",
      "parsha": "ס"
    },
    {
      "number": 23,
      "hebrew": "וממטה־דן את־אלתקא ואת־מגרשה את־גבתון ואת־מגרשה"
    },
    {
      "number": 24,
      "hebrew": "את־אילון ואת־מגרשה את־גת־רמון ואת־מגרשה ערים ארבע"
    },
    {
      "number": 25,
      "hebrew": "וממחצית מטה מנשה את־תענך ואת־מגרשה ואת־גת־רמון ואת־מגרשה ערים שתים"
    },
    {
      "number": 26,
      "hebrew": "כל־ערים עשר ומגרשיהן למשפחות בני־קהת הנותרים",
      "parsha": "ס"
    },
    {
      "number": 27,
      "hebrew": "ולבני גרשון ממשפחת הלוים מחצי מטה מנשה את־עיר מקלט הרצח את־גלון [גולן] בבשן ואת־מגרשה ואת־בעשתרה ואת־מגרשה ערים שתים",
      "parsha": "ס"
    },
    {
      "number": 28,
      "hebrew": "וממטה יששכר את־קשיון ואת־מגרשה את־דברת ואת־מגרשה"
    },
    {
      "number": 29,
      "hebrew": "את־ירמות ואת־מגרשה את־עין גנים ואת־מגרשה ערים ארבע",
      "parsha": "ס"
    },
    {
      "number": 30,
      "hebrew": "וממטה אשר את־משאל ואת־מגרשה את־עבדון ואת־מגרשה"
    },
    {
      "number": 31,
      "hebrew": "את־חלקת ואת־מגרשה ואת־רחב ואת־מגרשה ערים ארבע",
      "parsha": "ס"
    },
    {
      "number": 32,
      "hebrew": "וממטה נפתלי את־עיר מקלט הרצח את־קדש בגליל ואת־מגרשה ואת־חמת דאר ואת־מגרשה ואת־קרתן ואת־מגרשה ערים שלש"
    },
    {
      "number": 33,
      "hebrew": "כל־ערי הגרשני למשפחתם שלש־עשרה עיר ומגרשיהן",
      "parsha": "ס"
    },
    {
      "number": 34,
      "hebrew": "ולמשפחות בני־מררי הלוים הנותרים מאת מטה זבולן את־יקנעם ואת־מגרשה את־קרתה ואת־מגרשה"
    },
    {
      "number": 35,
      "hebrew": "את־דמנה ואת־מגרשה את־נהלל ואת־מגרשה ערים ארבע",
      "parsha": "ס"
    },
    {
      "number": 36,
      "hebrew": "וממטה ראובן את־בצר ואת־מגרשה ואת־יהצה ואת־מגרשה"
    },
    {
      "number": 37,
      "hebrew": "את־קדמות ואת־מגרשה ואת־מיפעת ואת־מגרשה ערים ארבע"
    },
    {
      "number": 38,
      "hebrew": "וממטה־גד את־עיר מקלט הרצח את־רמת בגלעד ואת־מגרשה ואת־מחנים ואת־מגרשה"
    },
    {
      "number": 39,
      "hebrew": "את־חשבון ואת־מגרשה את־יעזר ואת־מגרשה כל־ערים ארבע"
    },
    {
      "number": 40,
      "hebrew": "כל־הערים לבני מררי למשפחתם הנותרים ממשפחות הלוים ויהי גורלם ערים שתים עשרה"
    },
    {
      "number": 41,
      "hebrew": "כל ערי הלוים בתוך אחזת בני־ישראל ערים ארבעים ושמנה ומגרשיהן"
    },
    {
      "number": 42,
      "hebrew": "תהיינה הערים האלה עיר עיר ומגרשיה סביבתיה כן לכל־הערים האלה",
      "parsha": "ס"
    },
    {
      "number": 43,
      "hebrew": "ויתן יהוה לישראל את־כל־הארץ אשר נשבע לתת לאבותם וירשוה וישבו בה"
    },
    {
      "number": 44,
      "hebrew": "וינח יהוה להם מסביב ככל אשר־נשבע לאבותם ולא־עמד איש בפניהם מכל־איביהם את כל־איביהם נתן יהוה בידם"
    },
    {
      "number": 45,
      "hebrew": "לא־נפל דבר מכל הדבר הטוב אשר־דבר יהוה אל־בית ישראל הכל בא",
      "parsha": "פ"
    }
  ]
}