{
  "book": "II Samuel",
  "bookHebrew": "שמואל ב",
  "chapter": 23,
  "verses": [
    {
      "number": 1,
      "hebrew": "ואלה דברי דוד האחרנים נאם דוד בן־ישי ונאם הגבר הקם על משיח אלהי יעקב ונעים זמרות ישראל"
    },
    {
      "number": 2,
      "hebrew": "רוח יהוה דבר־בי ומלתו על־לשוני"
    },
    {
      "number": 3,
      "hebrew": "אמר אלהי ישראל לי דבר צור ישראל מושל באדם צדיק מושל יראת אלהים"
    },
    {
      "number": 4,
      "hebrew": "וכאור בקר יזרח־שמש בקר לא עבות מנגה ממטר דשא מארץ"
    },
    {
      "number": 5,
      "hebrew": "כי־לא־כן ביתי עם־אל כי ברית עולם שם לי ערוכה בכל ושמרה כי־כל־ישעי וכל־חפץ כי־לא יצמיח"
    },
    {
      "number": 6,
      "hebrew": "ובליעל כקוץ מנד כלהם כי־לא ביד יקחו"
    },
    {
      "number": 7,
      "hebrew": "ואיש יגע בהם ימלא ברזל ועץ חנית ובאש שרוף ישרפו בשבת",
      "parsha": "פ"
    },
    {
      "number": 8,
      "hebrew": "אלה שמות הגברים אשר לדוד ישב בשבת תחכמני ראש השלשי הוא עדינו העצנו [העצני] על־שמנה מאות חלל בפעם אחד [אחת]",
      "parsha": "ס"
    },
    {
      "number": 9,
      "hebrew": "ואחרו [ואחריו] אלעזר בן־דדי [דדו] בן־אחחי בשלשה גברים [הגברים] עם־דוד בחרפם בפלשתים נאספו־שם למלחמה ויעלו איש ישראל"
    },
    {
      "number": 10,
      "hebrew": "הוא קם ויך בפלשתים עד כי־יגעה ידו ותדבק ידו אל־החרב ויעש יהוה תשועה גדולה ביום ההוא והעם ישבו אחריו אך־לפשט",
      "parsha": "ס"
    },
    {
      "number": 11,
      "hebrew": "ואחריו שמא בן־אגא הררי ויאספו פלשתים לחיה ותהי־שם חלקת השדה מלאה עדשים והעם נס מפני פלשתים"
    },
    {
      "number": 12,
      "hebrew": "ויתיצב בתוך־החלקה ויצילה ויך את־פלשתים ויעש יהוה תשועה גדולה",
      "parsha": "ס"
    },
    {
      "number": 13,
      "hebrew": "וירדו שלשים [שלשה] מהשלשים ראש ויבאו אל־קציר אל־דוד אל־מערת עדלם וחית פלשתים חנה בעמק רפאים"
    },
    {
      "number": 14,
      "hebrew": "ודוד אז במצודה ומצב פלשתים אז בית לחם"
    },
    {
      "number": 15,
      "hebrew": "ויתאוה דוד ויאמר מי ישקני מים מבאר בית־לחם אשר בשער",
      "parsha": "ס"
    },
    {
      "number": 16,
      "hebrew": "ויבקעו שלשת הגברים במחנה פלשתים וישאבו־מים מבאר בית־לחם אשר בשער וישאו ויבאו אל־דוד ולא אבה לשתותם ויסך אתם ליהוה"
    },
    {
      "number": 17,
      "hebrew": "ויאמר חלילה לי יהוה מעשתי זאת הדם האנשים ההלכים בנפשותם ולא אבה לשתותם אלה עשו שלשת הגברים",
      "parsha": "ס"
    },
    {
      "number": 18,
      "hebrew": "ואבישי אחי יואב בן־צרויה הוא ראש השלשי [השלשה] והוא עורר את־חניתו על־שלש מאות חלל ולו־שם בשלשה"
    },
    {
      "number": 19,
      "hebrew": "מן־השלשה הכי נכבד ויהי להם לשר ועד־השלשה לא־בא",
      "parsha": "ס"
    },
    {
      "number": 20,
      "hebrew": "ובניהו בן־יהוידע בן־איש־חי [חיל] רב־פעלים מקבצאל הוא הכה את שני אראל מואב והוא ירד והכה את־האריה [הארי] בתוך הבאר ביום השלג"
    },
    {
      "number": 21,
      "hebrew": "והוא־הכה את־איש מצרי אשר [איש] מראה וביד המצרי חנית וירד אליו בשבט ויגזל את־החנית מיד המצרי ויהרגהו בחניתו"
    },
    {
      "number": 22,
      "hebrew": "אלה עשה בניהו בן־יהוידע ולו־שם בשלשה הגברים"
    },
    {
      "number": 23,
      "hebrew": "מן־השלשים נכבד ואל־השלשה לא־בא וישמהו דוד אל־משמעתו",
      "parsha": "ס"
    },
    {
      "number": 24,
      "hebrew": "עשה־אל אחי־יואב בשלשים אלחנן בן־דדו בית לחם",
      "parsha": "ס"
    },
    {
      "number": 25,
      "hebrew": "שמה החרדי אליקא החרדי",
      "parsha": "ס"
    },
    {
      "number": 26,
      "hebrew": "חלץ הפלטי עירא בן־עקש התקועי",
      "parsha": "ס"
    },
    {
      "number": 27,
      "hebrew": "אביעזר הענתתי מבני החשתי",
      "parsha": "ס"
    },
    {
      "number": 28,
      "hebrew": "צלמון האחחי מהרי הנטפתי",
      "parsha": "ס"
    },
    {
      "number": 29,
      "hebrew": "חלב בן־בענה הנטפתי אתי בן־ריבי מגבעת בני בנימן",
      "parsha": "ס"
    },
    {
      "number": 30,
      "hebrew": "בניהו פרעתני הדי מנחלי געש",
      "parsha": "ס"
    },
    {
      "number": 31,
      "hebrew": "אבי־עלבון הערבתי עזמות הברחמי",
      "parsha": "ס"
    },
    {
      "number": 32,
      "hebrew": "אליחבא השעלבני בני ישן יהונתן",
      "parsha": "ס"
    },
    {
      "number": 33,
      "hebrew": "שמה ההררי אחיאם בן־שרר האררי",
      "parsha": "ס"
    },
    {
      "number": 34,
      "hebrew": "אליפלט בן־אחסבי בן־המעכתי אליעם בן־אחיתפל הגלני",
      "parsha": "ס"
    },
    {
      "number": 35,
      "hebrew": "חצרו [חצרי] הכרמלי פערי הארבי",
      "parsha": "ס"
    },
    {
      "number": 36,
      "hebrew": "יגאל בן־נתן מצבה בני הגדי",
      "parsha": "ס"
    },
    {
      "number": 37,
      "hebrew": "צלק העמני נחרי הבארתי נשאי [נשא] כלי יואב בן־צריה",
      "parsha": "ס"
    },
    {
      "number": 38,
      "hebrew": "עירא היתרי גרב היתרי",
      "parsha": "ס"
    },
    {
      "number": 39,
      "hebrew": "אוריה החתי כל שלשים ושבעה",
      "parsha": "פ"
    }
  ]
}