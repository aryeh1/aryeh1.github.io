{
  "book": "Jeremiah",
  "bookHebrew": "ירמיהו",
  "chapter": 45,
  "verses": [
    {
      "number": 1,
      "hebrew": "הדבר אשר דבר ירמיהו הנביא אל־ברוך בן־נריה בכתבו את־הדברים האלה על־ספר מפי ירמיהו בשנה הרבעית ליהויקים בן־יאשיהו מלך יהודה לאמר"
    },
    {
      "number": 2,
      "hebrew": "כה־אמר יהוה אלהי ישראל עליך ברוך"
    },
    {
      "number": 3,
      "hebrew": "אמרת אוי־נא לי כי־יסף יהוה יגון על־מכאבי יגעתי באנחתי ומנוחה לא מצאתי"
    },
    {
      "number": 4,
      "hebrew": "כה תאמר אליו כה אמר יהוה הנה אשר־בניתי אני הרס ואת אשר־נטעתי אני נתש ואת־כל־הארץ היא"
    },
    {
      "number": 5,
      "hebrew": "ואתה תבקש־לך גדלות אל־תבקש כי הנני מביא רעה על־כל־בשר נאם־יהוה ונתתי לך את־נפשך לשלל על כל־המקמות אשר תלך־שם",
      "parsha": "פ"
    }
  ]
}