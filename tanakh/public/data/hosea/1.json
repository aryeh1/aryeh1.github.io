{
  "book": "Hosea",
  "bookHebrew": "הושע",
  "chapter": 1,
  "verses": [
    {
      "number": 1,
      "hebrew": "דבר־יהוה אשר היה אל־הושע בן־בארי בימי עזיה יותם אחז יחזקיה מלכי יהודה ובימי ירבעם בן־יואש מלך ישראל"
    },
    {
      "number": 2,
      "hebrew": "תחלת דבר־יהוה בהושע ויאמר יהוה אל־הושע לך קח־לך אשת זנונים וילדי זנונים כי־זנה תזנה הארץ מאחרי יהוה",
      "parsha": "פ"
    },
    {
      "number": 3,
      "hebrew": "וילך ויקח את־גמר בת־דבלים ותהר ותלד־לו בן"
    },
    {
      "number": 4,
      "hebrew": "ויאמר יהוה אליו קרא שמו יזרעאל כי־עוד מעט ופקדתי את־דמי יזרעאל על־בית יהוא והשבתי ממלכות בית ישראל"
    },
    {
      "number": 5,
      "hebrew": "והיה ביום ההוא ושברתי את־קשת ישראל בעמק יזרעאל"
    },
    {
      "number": 6,
      "hebrew": "ותהר עוד ותלד בת ויאמר לו קרא שמה לא רחמה כי לא אוסיף עוד ארחם את־בית ישראל כי־נשא אשא להם"
    },
    {
      "number": 7,
      "hebrew": "ואת־בית יהודה ארחם והושעתים ביהוה אלהיהם ולא אושיעם בקשת ובחרב ובמלחמה בסוסים ובפרשים"
    },
    {
      "number": 8,
      "hebrew": "ותגמל את־לא רחמה ותהר ותלד בן"
    },
    {
      "number": 9,
      "hebrew": "ויאמר קרא שמו לא עמי כי אתם לא עמי ואנכי לא־אהיה לכם",
      "parsha": "פ"
    }
  ]
}