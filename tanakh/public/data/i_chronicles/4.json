{
  "book": "I Chronicles",
  "bookHebrew": "דברי הימים א",
  "chapter": 4,
  "verses": [
    {
      "number": 1,
      "hebrew": "בני יהודה פרץ חצרון וכרמי וחור ושובל"
    },
    {
      "number": 2,
      "hebrew": "וראיה בן־שובל הוליד את־יחת ויחת הליד את־אחומי ואת־להד אלה משפחות הצרעתי",
      "parsha": "ס"
    },
    {
      "number": 3,
      "hebrew": "ואלה אבי עיטם יזרעאל וישמא וידבש ושם אחותם הצללפוני"
    },
    {
      "number": 4,
      "hebrew": "ופנואל אבי גדר ועזר אבי חושה אלה בני־חור בכור אפרתה אבי בית לחם"
    },
    {
      "number": 5,
      "hebrew": "ולאשחור אבי תקוע היו שתי נשים חלאה ונערה"
    },
    {
      "number": 6,
      "hebrew": "ותלד לו נערה את־אחזם ואת־חפר ואת־תימני ואת־האחשתרי אלה בני נערה"
    },
    {
      "number": 7,
      "hebrew": "ובני חלאה צרת יצחר [וצחר] ואתנן"
    },
    {
      "number": 8,
      "hebrew": "וקוץ הוליד את־ענוב ואת־הצבבה ומשפחות אחרחל בן־הרום"
    },
    {
      "number": 9,
      "hebrew": "ויהי יעבץ נכבד מאחיו ואמו קראה שמו יעבץ לאמר כי ילדתי בעצב"
    },
    {
      "number": 10,
      "hebrew": "ויקרא יעבץ לאלהי ישראל לאמר אם־ברך תברכני והרבית את־גבולי והיתה ידך עמי ועשית מרעה לבלתי עצבי ויבא אלהים את אשר־שאל",
      "parsha": "ס"
    },
    {
      "number": 11,
      "hebrew": "וכלוב אחי־שוחה הוליד את־מחיר הוא אבי אשתון"
    },
    {
      "number": 12,
      "hebrew": "ואשתון הוליד את־בית רפא ואת־פסח ואת־תחנה אבי עיר נחש אלה אנשי רכה",
      "parsha": "ס"
    },
    {
      "number": 13,
      "hebrew": "ובני קנז עתניאל ושריה ובני עתניאל חתת"
    },
    {
      "number": 14,
      "hebrew": "ומעונתי הוליד את־עפרה ושריה הוליד את־יואב אבי גיא חרשים כי חרשים היו",
      "parsha": "פ"
    },
    {
      "number": 15,
      "hebrew": "ובני כלב בן־יפנה עירו אלה ונעם ובני אלה וקנז"
    },
    {
      "number": 16,
      "hebrew": "ובני יהללאל זיף וזיפה תיריא ואשראל"
    },
    {
      "number": 17,
      "hebrew": "ובן־עזרה יתר ומרד ועפר וילון ותהר את־מרים ואת־שמי ואת־ישבח אבי אשתמע"
    },
    {
      "number": 18,
      "hebrew": "ואשתו היהדיה ילדה את־ירד אבי גדור ואת־חבר אבי שוכו ואת־יקותיאל אבי זנוח ואלה בני בתיה בת־פרעה אשר לקח מרד",
      "parsha": "ס"
    },
    {
      "number": 19,
      "hebrew": "ובני אשת הודיה אחות נחם אבי קעילה הגרמי ואשתמע המעכתי"
    },
    {
      "number": 20,
      "hebrew": "ובני שימון אמנון ורנה בן־חנן ותולון [ותילון] ובני ישעי זוחת ובן־זוחת"
    },
    {
      "number": 21,
      "hebrew": "בני שלה בן־יהודה ער אבי לכה ולעדה אבי מרשה ומשפחות בית־עבדת הבץ לבית אשבע"
    },
    {
      "number": 22,
      "hebrew": "ויוקים ואנשי כזבא ויואש ושרף אשר־בעלו למואב וישבי לחם והדברים עתיקים"
    },
    {
      "number": 23,
      "hebrew": "המה היוצרים וישבי נטעים וגדרה עם־המלך במלאכתו ישבו שם",
      "parsha": "ס"
    },
    {
      "number": 24,
      "hebrew": "בני שמעון נמואל וימין יריב זרח שאול"
    },
    {
      "number": 25,
      "hebrew": "שלם בנו מבשם בנו משמע בנו"
    },
    {
      "number": 26,
      "hebrew": "ובני משמע חמואל בנו זכור בנו שמעי בנו"
    },
    {
      "number": 27,
      "hebrew": "ולשמעי בנים ששה עשר ובנות שש ולאחיו אין בנים רבים וכל משפחתם לא הרבו עד־בני יהודה",
      "parsha": "ס"
    },
    {
      "number": 28,
      "hebrew": "וישבו בבאר־שבע ומולדה וחצר שועל"
    },
    {
      "number": 29,
      "hebrew": "ובבלהה ובעצם ובתולד"
    },
    {
      "number": 30,
      "hebrew": "ובבתואל ובחרמה ובציקלג"
    },
    {
      "number": 31,
      "hebrew": "ובבית מרכבות ובחצר סוסים ובבית בראי ובשערים אלה עריהם עד־מלך דויד"
    },
    {
      "number": 32,
      "hebrew": "וחצריהם עיטם ועין רמון ותכן ועשן ערים חמש"
    },
    {
      "number": 33,
      "hebrew": "וכל־חצריהם אשר סביבות הערים האלה עד־בעל זאת מושבתם והתיחשם להם",
      "parsha": "ס"
    },
    {
      "number": 34,
      "hebrew": "ומשובב וימלך ויושה בן־אמציה"
    },
    {
      "number": 35,
      "hebrew": "ויואל ויהוא בן־יושביה בן־שריה בן־עשיאל"
    },
    {
      "number": 36,
      "hebrew": "ואליועיני ויעקבה וישוחיה ועשיה ועדיאל וישימאל ובניה"
    },
    {
      "number": 37,
      "hebrew": "וזיזא בן־שפעי בן־אלון בן־ידיה בן־שמרי בן־שמעיה"
    },
    {
      "number": 38,
      "hebrew": "אלה הבאים בשמות נשיאים במשפחותם ובית אבותיהם פרצו לרוב"
    },
    {
      "number": 39,
      "hebrew": "וילכו למבוא גדר עד למזרח הגיא לבקש מרעה לצאנם"
    },
    {
      "number": 40,
      "hebrew": "וימצאו מרעה שמן וטוב והארץ רחבת ידים ושקטת ושלוה כי מן־חם הישבים שם לפנים"
    },
    {
      "number": 41,
      "hebrew": "ויבאו אלה הכתובים בשמות בימי יחזקיהו מלך־יהודה ויכו את־אהליהם ואת־המעינים [המעונים] אשר נמצאו־שמה ויחרימם עד־היום הזה וישבו תחתיהם כי־מרעה לצאנם שם"
    },
    {
      "number": 42,
      "hebrew": "ומהם מן־בני שמעון הלכו להר שעיר אנשים חמש מאות ופלטיה ונעריה ורפיה ועזיאל בני ישעי בראשם"
    },
    {
      "number": 43,
      "hebrew": "ויכו את־שארית הפלטה לעמלק וישבו שם עד היום הזה",
      "parsha": "פ"
    }
  ]
}