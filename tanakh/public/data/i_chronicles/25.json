{
  "book": "I Chronicles",
  "bookHebrew": "דברי הימים א",
  "chapter": 25,
  "verses": [
    {
      "number": 1,
      "hebrew": "ויבדל דויד ושרי הצבא לעבדה לבני אסף והימן וידותון הנביאים [הנבאים] בכנרות בנבלים ובמצלתים ויהי מספרם אנשי מלאכה לעבדתם"
    },
    {
      "number": 2,
      "hebrew": "לבני אסף זכור ויוסף ונתניה ואשראלה בני אסף על יד־אסף הנבא על־ידי המלך"
    },
    {
      "number": 3,
      "hebrew": "לידותון בני ידותון גדליהו וצרי וישעיהו חשביהו ומתתיהו ששה על ידי אביהם ידותון בכנור הנבא על־הדות והלל ליהוה"
    },
    {
      "number": 4,
      "hebrew": "להימן בני הימן בקיהו מתניהו עזיאל שבואל וירימות חנניה חנני אליאתה גדלתי ורממתי עזר ישבקשה מלותי הותיר מחזיאות"
    },
    {
      "number": 5,
      "hebrew": "כל־אלה בנים להימן חזה המלך בדברי האלהים להרים קרן ויתן האלהים להימן בנים ארבעה עשר ובנות שלוש"
    },
    {
      "number": 6,
      "hebrew": "כל־אלה על־ידי אביהם בשיר בית יהוה במצלתים נבלים וכנרות לעבדת בית האלהים על ידי המלך אסף וידותון והימן"
    },
    {
      "number": 7,
      "hebrew": "ויהי מספרם עם־אחיהם מלמדי־שיר ליהוה כל־המבין מאתים שמונים ושמונה"
    },
    {
      "number": 8,
      "hebrew": "ויפילו גורלות משמרת לעמת כקטן כגדול מבין עם־תלמיד"
    },
    {
      "number": 9,
      "hebrew": "ויצא הגורל הראשון לאסף ליוסף גדליהו השני הוא־ואחיו ובניו שנים עשר"
    },
    {
      "number": 10,
      "hebrew": "השלשי זכור בניו ואחיו שנים עשר"
    },
    {
      "number": 11,
      "hebrew": "הרביעי ליצרי בניו ואחיו שנים עשר"
    },
    {
      "number": 12,
      "hebrew": "החמישי נתניהו בניו ואחיו שנים עשר"
    },
    {
      "number": 13,
      "hebrew": "הששי בקיהו בניו ואחיו שנים עשר"
    },
    {
      "number": 14,
      "hebrew": "השבעי ישראלה בניו ואחיו שנים עשר"
    },
    {
      "number": 15,
      "hebrew": "השמיני ישעיהו בניו ואחיו שנים עשר"
    },
    {
      "number": 16,
      "hebrew": "התשיעי מתניהו בניו ואחיו שנים עשר"
    },
    {
      "number": 17,
      "hebrew": "העשירי שמעי בניו ואחיו שנים עשר"
    },
    {
      "number": 18,
      "hebrew": "עשתי־עשר עזראל בניו ואחיו שנים עשר"
    },
    {
      "number": 19,
      "hebrew": "השנים עשר לחשביה בניו ואחיו שנים עשר"
    },
    {
      "number": 20,
      "hebrew": "לשלשה עשר שובאל בניו ואחיו שנים עשר"
    },
    {
      "number": 21,
      "hebrew": "לארבעה עשר מתתיהו בניו ואחיו שנים עשר"
    },
    {
      "number": 22,
      "hebrew": "לחמשה עשר לירמות בניו ואחיו שנים עשר"
    },
    {
      "number": 23,
      "hebrew": "לששה עשר לחנניהו בניו ואחיו שנים עשר"
    },
    {
      "number": 24,
      "hebrew": "לשבעה עשר לישבקשה בניו ואחיו שנים עשר"
    },
    {
      "number": 25,
      "hebrew": "לשמונה עשר לחנני בניו ואחיו שנים עשר"
    },
    {
      "number": 26,
      "hebrew": "לתשעה עשר למלותי בניו ואחיו שנים עשר"
    },
    {
      "number": 27,
      "hebrew": "לעשרים לאליתה בניו ואחיו שנים עשר"
    },
    {
      "number": 28,
      "hebrew": "לאחד ועשרים להותיר בניו ואחיו שנים עשר"
    },
    {
      "number": 29,
      "hebrew": "לשנים ועשרים לגדלתי בניו ואחיו שנים עשר"
    },
    {
      "number": 30,
      "hebrew": "לשלשה ועשרים למחזיאות בניו ואחיו שנים עשר"
    },
    {
      "number": 31,
      "hebrew": "לארבעה ועשרים לרוממתי עזר בניו ואחיו שנים עשר"
    }
  ]
}