{
  "book": "I Chronicles",
  "bookHebrew": "דברי הימים א",
  "chapter": 26,
  "verses": [
    {
      "number": 1,
      "hebrew": "למחלקות לשערים לקרחים משלמיהו בן־קרא מן־בני אסף"
    },
    {
      "number": 2,
      "hebrew": "ולמשלמיהו בנים זכריהו הבכור ידיעאל השני זבדיהו השלישי יתניאל הרביעי"
    },
    {
      "number": 3,
      "hebrew": "עילם החמישי יהוחנן הששי אליהועיני השביעי"
    },
    {
      "number": 4,
      "hebrew": "ולעבד אדם בנים שמעיה הבכור יהוזבד השני יואח השלשי ושכר הרביעי ונתנאל החמישי"
    },
    {
      "number": 5,
      "hebrew": "עמיאל הששי יששכר השביעי פעלתי השמיני כי ברכו אלהים",
      "parsha": "ס"
    },
    {
      "number": 6,
      "hebrew": "ולשמעיה בנו נולד בנים הממשלים לבית אביהם כי־גבורי חיל המה"
    },
    {
      "number": 7,
      "hebrew": "בני שמעיה עתני ורפאל ועובד אלזבד אחיו בני־חיל אליהו וסמכיהו"
    },
    {
      "number": 8,
      "hebrew": "כל־אלה מבני עבד אדם המה ובניהם ואחיהם איש־חיל בכח לעבדה ששים ושנים לעבד אדם"
    },
    {
      "number": 9,
      "hebrew": "ולמשלמיהו בנים ואחים בני־חיל שמונה עשר",
      "parsha": "ס"
    },
    {
      "number": 10,
      "hebrew": "ולחסה מן־בני־מררי בנים שמרי הראש כי לא־היה בכור וישימהו אביהו לראש"
    },
    {
      "number": 11,
      "hebrew": "חלקיהו השני טבליהו השלשי זכריהו הרבעי כל־בנים ואחים לחסה שלשה עשר"
    },
    {
      "number": 12,
      "hebrew": "לאלה מחלקות השערים לראשי הגברים משמרות לעמת אחיהם לשרת בבית יהוה"
    },
    {
      "number": 13,
      "hebrew": "ויפילו גורלות כקטן כגדול לבית אבותם לשער ושער",
      "parsha": "פ"
    },
    {
      "number": 14,
      "hebrew": "ויפל הגורל מזרחה לשלמיהו וזכריהו בנו יועץ בשכל הפילו גורלות ויצא גורלו צפונה"
    },
    {
      "number": 15,
      "hebrew": "לעבד אדם נגבה ולבניו בית האספים"
    },
    {
      "number": 16,
      "hebrew": "לשפים ולחסה למערב עם שער שלכת במסלה העולה משמר לעמת משמר",
      "parsha": "ס"
    },
    {
      "number": 17,
      "hebrew": "למזרח הלוים ששה לצפונה ליום ארבעה לנגבה ליום ארבעה ולאספים שנים שנים",
      "parsha": "ס"
    },
    {
      "number": 18,
      "hebrew": "לפרבר למערב ארבעה למסלה שנים לפרבר"
    },
    {
      "number": 19,
      "hebrew": "אלה מחלקות השערים לבני הקרחי ולבני מררי"
    },
    {
      "number": 20,
      "hebrew": "והלוים אחיה על־אוצרות בית האלהים ולאצרות הקדשים",
      "parsha": "ס"
    },
    {
      "number": 21,
      "hebrew": "בני לעדן בני הגרשני ללעדן ראשי האבות ללעדן הגרשני יחיאלי",
      "parsha": "ס"
    },
    {
      "number": 22,
      "hebrew": "בני יחיאלי זתם ויואל אחיו על־אצרות בית יהוה",
      "parsha": "ס"
    },
    {
      "number": 23,
      "hebrew": "לעמרמי ליצהרי לחברוני לעזיאלי"
    },
    {
      "number": 24,
      "hebrew": "ושבאל בן־גרשום בן־משה נגיד על־האצרות",
      "parsha": "ס"
    },
    {
      "number": 25,
      "hebrew": "ואחיו לאליעזר רחביהו בנו וישעיהו בנו וירם בנו וזכרי בנו ושלמות [ושלמית] בנו"
    },
    {
      "number": 26,
      "hebrew": "הוא שלמות ואחיו על כל־אצרות הקדשים אשר הקדיש דויד המלך וראשי האבות לשרי־האלפים והמאות ושרי הצבא"
    },
    {
      "number": 27,
      "hebrew": "מן־המלחמות ומן־השלל הקדישו לחזק לבית יהוה"
    },
    {
      "number": 28,
      "hebrew": "וכל ההקדיש שמואל הראה ושאול בן־קיש ואבנר בן־נר ויואב בן־צרויה כל המקדיש על יד־שלמית ואחיו",
      "parsha": "פ"
    },
    {
      "number": 29,
      "hebrew": "ליצהרי כנניהו ובניו למלאכה החיצונה על־ישראל לשטרים ולשפטים"
    },
    {
      "number": 30,
      "hebrew": "לחברוני חשביהו ואחיו בני־חיל אלף ושבע־מאות על פקדת ישראל מעבר לירדן מערבה לכל מלאכת יהוה ולעבדת המלך"
    },
    {
      "number": 31,
      "hebrew": "לחברוני יריה הראש לחברוני לתלדתיו לאבות בשנת הארבעים למלכות דויד נדרשו וימצא בהם גבורי חיל ביעזיר גלעד"
    },
    {
      "number": 32,
      "hebrew": "ואחיו בני־חיל אלפים ושבע מאות ראשי האבות ויפקידם דויד המלך על־הראובני והגדי וחצי שבט המנשי לכל־דבר האלהים ודבר המלך",
      "parsha": "פ"
    }
  ]
}