{
  "book": "I Chronicles",
  "bookHebrew": "דברי הימים א",
  "chapter": 9,
  "verses": [
    {
      "number": 1,
      "hebrew": "וכל־ישראל התיחשו והנם כתובים על־ספר מלכי ישראל ויהודה הגלו לבבל במעלם",
      "parsha": "ס"
    },
    {
      "number": 2,
      "hebrew": "והיושבים הראשנים אשר באחזתם בעריהם ישראל הכהנים הלוים והנתינים"
    },
    {
      "number": 3,
      "hebrew": "ובירושלם ישבו מן־בני יהודה ומן־בני בנימן ומן־בני אפרים ומנשה"
    },
    {
      "number": 4,
      "hebrew": "עותי בן־עמיהוד בן־עמרי בן־אמרי בן־בנימן־[בני] [מן־] בני־פרץ בן־יהודה",
      "parsha": "ס"
    },
    {
      "number": 5,
      "hebrew": "ומן־השילוני עשיה הבכור ובניו"
    },
    {
      "number": 6,
      "hebrew": "ומן־בני־זרח יעואל ואחיהם שש־מאות ותשעים"
    },
    {
      "number": 7,
      "hebrew": "ומן־בני בנימן סלוא בן־משלם בן־הודויה בן־הסנאה"
    },
    {
      "number": 8,
      "hebrew": "ויבניה בן־ירחם ואלה בן־עזי בן־מכרי ומשלם בן־שפטיה בן־רעואל בן־יבניה"
    },
    {
      "number": 9,
      "hebrew": "ואחיהם לתלדותם תשע מאות וחמשים וששה כל־אלה אנשים ראשי אבות לבית אבתיהם",
      "parsha": "ס"
    },
    {
      "number": 10,
      "hebrew": "ומן־הכהנים ידעיה ויהויריב ויכין"
    },
    {
      "number": 11,
      "hebrew": "ועזריה בן־חלקיה בן־משלם בן־צדוק בן־מריות בן־אחיטוב נגיד בית האלהים",
      "parsha": "ס"
    },
    {
      "number": 12,
      "hebrew": "ועדיה בן־ירחם בן־פשחור בן־מלכיה ומעשי בן־עדיאל בן־יחזרה בן־משלם בן־משלמית בן־אמר"
    },
    {
      "number": 13,
      "hebrew": "ואחיהם ראשים לבית אבותם אלף ושבע מאות וששים גבורי חיל מלאכת עבודת בית־האלהים"
    },
    {
      "number": 14,
      "hebrew": "ומן־הלוים שמעיה בן־חשוב בן־עזריקם בן־חשביה מן־בני מררי"
    },
    {
      "number": 15,
      "hebrew": "ובקבקר חרש וגלל ומתניה בן־מיכא בן־זכרי בן־אסף"
    },
    {
      "number": 16,
      "hebrew": "ועבדיה בן־שמעיה בן־גלל בן־ידותון וברכיה בן־אסא בן־אלקנה היושב בחצרי נטופתי"
    },
    {
      "number": 17,
      "hebrew": "והשערים שלום ועקוב וטלמן ואחימן ואחיהם שלום הראש"
    },
    {
      "number": 18,
      "hebrew": "ועד־הנה בשער המלך מזרחה המה השערים למחנות בני לוי"
    },
    {
      "number": 19,
      "hebrew": "ושלום בן־קורא בן־אביסף בן־קרח ואחיו לבית־אביו הקרחים על מלאכת העבודה שמרי הספים לאהל ואבתיהם על־מחנה יהוה שמרי המבוא"
    },
    {
      "number": 20,
      "hebrew": "ופינחס בן־אלעזר נגיד היה עליהם לפנים יהוה עמו"
    },
    {
      "number": 21,
      "hebrew": "זכריה בן משלמיה שער פתח לאהל מועד"
    },
    {
      "number": 22,
      "hebrew": "כלם הברורים לשערים בספים מאתים ושנים עשר המה בחצריהם התיחשם המה יסד דויד ושמואל הראה באמונתם"
    },
    {
      "number": 23,
      "hebrew": "והם ובניהם על־השערים לבית־יהוה לבית־האהל למשמרות"
    },
    {
      "number": 24,
      "hebrew": "לארבע רוחות יהיו השערים מזרח ימה צפונה ונגבה"
    },
    {
      "number": 25,
      "hebrew": "ואחיהם בחצריהם לבוא לשבעת הימים מעת אל־עת עם־אלה"
    },
    {
      "number": 26,
      "hebrew": "כי באמונה המה ארבעת גברי השערים הם הלוים והיו על־הלשכות ועל האצרות בית האלהים"
    },
    {
      "number": 27,
      "hebrew": "וסביבות בית־האלהים ילינו כי־עליהם משמרת והם על־המפתח ולבקר לבקר"
    },
    {
      "number": 28,
      "hebrew": "ומהם על־כלי העבודה כי־במספר יביאום ובמספר יוציאום"
    },
    {
      "number": 29,
      "hebrew": "ומהם ממנים על־הכלים ועל כל־כלי הקדש ועל־הסלת והיין והשמן והלבונה והבשמים"
    },
    {
      "number": 30,
      "hebrew": "ומן־בני הכהנים רקחי המרקחת לבשמים"
    },
    {
      "number": 31,
      "hebrew": "ומתתיה מן־הלוים הוא הבכור לשלם הקרחי באמונה על מעשה החבתים"
    },
    {
      "number": 32,
      "hebrew": "ומן־בני הקהתי מן־אחיהם על־לחם המערכת להכין שבת שבת"
    },
    {
      "number": 33,
      "hebrew": "ואלה המשררים ראשי אבות ללוים בלשכת פטירים [פטורים] כי־יומם ולילה עליהם במלאכה"
    },
    {
      "number": 34,
      "hebrew": "אלה ראשי האבות ללוים לתלדותם ראשים אלה ישבו בירושלם",
      "parsha": "ס"
    },
    {
      "number": 35,
      "hebrew": "ובגבעון ישבו אבי־גבעון יעואל [יעיאל] ושם אשתו מעכה"
    },
    {
      "number": 36,
      "hebrew": "ובנו הבכור עבדון וצור וקיש ובעל ונר ונדב"
    },
    {
      "number": 37,
      "hebrew": "וגדור ואחיו וזכריה ומקלות"
    },
    {
      "number": 38,
      "hebrew": "ומקלות הוליד את־שמאם ואף־הם נגד אחיהם ישבו בירושלם עם־אחיהם",
      "parsha": "ס"
    },
    {
      "number": 39,
      "hebrew": "ונר הוליד את־קיש וקיש הוליד את־שאול ושאול הוליד את־יהונתן ואת־מלכי־שוע ואת־אבינדב ואת־אשבעל"
    },
    {
      "number": 40,
      "hebrew": "ובן־יהונתן מריב בעל ומרי־בעל הוליד את־מיכה"
    },
    {
      "number": 41,
      "hebrew": "ובני מיכה פיתון ומלך ותחרע"
    },
    {
      "number": 42,
      "hebrew": "ואחז הוליד את־יערה ויערה הוליד את־עלמת ואת־עזמות ואת־זמרי וזמרי הוליד את־מוצא"
    },
    {
      "number": 43,
      "hebrew": "ומוצא הוליד את־בנעא ורפיה בנו אלעשה בנו אצל בנו"
    },
    {
      "number": 44,
      "hebrew": "ולאצל ששה בנים ואלה שמותם עזריקם בכרו וישמעאל ושעריה ועבדיה וחנן אלה בני אצל",
      "parsha": "פ"
    }
  ]
}