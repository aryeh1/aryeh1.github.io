{
  "book": "I Chronicles",
  "bookHebrew": "דברי הימים א",
  "chapter": 27,
  "verses": [
    {
      "number": 1,
      "hebrew": "ובני ישראל למספרם ראשי האבות ושרי האלפים והמאות ושטריהם המשרתים את־המלך לכל דבר המחלקות הבאה והיצאת חדש בחדש לכל חדשי השנה המחלקת האחת עשרים וארבעה אלף",
      "parsha": "פ"
    },
    {
      "number": 2,
      "hebrew": "על המחלקת הראשונה לחדש הראשון ישבעם בן־זבדיאל ועל מחלקתו עשרים וארבעה אלף",
      "parsha": "ס"
    },
    {
      "number": 3,
      "hebrew": "מן־בני־פרץ הראש לכל־שרי הצבאות לחדש הראשון",
      "parsha": "ס"
    },
    {
      "number": 4,
      "hebrew": "ועל מחלקת החדש השני דודי האחוחי ומחלקתו ומקלות הנגיד ועל מחלקתו עשרים וארבעה אלף",
      "parsha": "ס"
    },
    {
      "number": 5,
      "hebrew": "שר הצבא השלישי לחדש השלישי בניהו בן־יהוידע הכהן ראש ועל מחלקתו עשרים וארבעה אלף"
    },
    {
      "number": 6,
      "hebrew": "הוא בניהו גבור השלשים ועל־השלשים ומחלקתו עמיזבד בנו",
      "parsha": "ס"
    },
    {
      "number": 7,
      "hebrew": "הרביעי לחדש הרביעי עשה־אל אחי יואב וזבדיה בנו אחריו ועל מחלקתו עשרים וארבעה אלף",
      "parsha": "ס"
    },
    {
      "number": 8,
      "hebrew": "החמישי לחדש החמישי השר שמהות היזרח ועל מחלקתו עשרים וארבעה אלף",
      "parsha": "ס"
    },
    {
      "number": 9,
      "hebrew": "הששי לחדש הששי עירא בן־עקש התקועי ועל מחלקתו עשרים וארבעה אלף",
      "parsha": "ס"
    },
    {
      "number": 10,
      "hebrew": "השביעי לחדש השביעי חלץ הפלוני מן־בני אפרים ועל מחלקתו עשרים וארבעה אלף",
      "parsha": "ס"
    },
    {
      "number": 11,
      "hebrew": "השמיני לחדש השמיני סבכי החשתי לזרחי ועל מחלקתו עשרים וארבעה אלף",
      "parsha": "ס"
    },
    {
      "number": 12,
      "hebrew": "התשיעי לחדש התשיעי אביעזר הענתתי לבנימיני [לבן ] [ימיני] ועל מחלקתו עשרים וארבעה אלף",
      "parsha": "ס"
    },
    {
      "number": 13,
      "hebrew": "העשירי לחדש העשירי מהרי הנטופתי לזרחי ועל מחלקתו עשרים וארבעה אלף",
      "parsha": "ס"
    },
    {
      "number": 14,
      "hebrew": "עשתי־עשר לעשתי־עשר החדש בניה הפרעתוני מן־בני אפרים ועל מחלקתו עשרים וארבעה אלף",
      "parsha": "ס"
    },
    {
      "number": 15,
      "hebrew": "השנים עשר לשנים עשר החדש חלדי הנטופתי לעתניאל ועל מחלקתו עשרים וארבעה אלף",
      "parsha": "פ"
    },
    {
      "number": 16,
      "hebrew": "ועל שבטי ישראל לראובני נגיד אליעזר בן־זכרי לשמעוני שפטיהו בן־מעכה",
      "parsha": "ס"
    },
    {
      "number": 17,
      "hebrew": "ללוי חשביה בן־קמואל לאהרן צדוק",
      "parsha": "ס"
    },
    {
      "number": 18,
      "hebrew": "ליהודה אליהו מאחי דויד ליששכר עמרי בן־מיכאל",
      "parsha": "ס"
    },
    {
      "number": 19,
      "hebrew": "לזבולן ישמעיהו בן־עבדיהו לנפתלי ירימות בן־עזריאל",
      "parsha": "ס"
    },
    {
      "number": 20,
      "hebrew": "לבני אפרים הושע בן־עזזיהו לחצי שבט מנשה יואל בן־פדיהו",
      "parsha": "ס"
    },
    {
      "number": 21,
      "hebrew": "לחצי המנשה גלעדה ידו בן־זכריהו לבנימן יעשיאל בן־אבנר",
      "parsha": "ס"
    },
    {
      "number": 22,
      "hebrew": "לדן עזראל בן־ירחם אלה שרי שבטי ישראל"
    },
    {
      "number": 23,
      "hebrew": "ולא־נשא דויד מספרם למבן עשרים שנה ולמטה כי אמר יהוה להרבות את־ישראל ככוכבי השמים"
    },
    {
      "number": 24,
      "hebrew": "יואב בן־צרויה החל למנות ולא כלה ויהי בזאת קצף על־ישראל ולא עלה המספר במספר דברי־הימים למלך דויד",
      "parsha": "ס"
    },
    {
      "number": 25,
      "hebrew": "ועל אצרות המלך עזמות בן־עדיאל ועל האצרות בשדה בערים ובכפרים ובמגדלות יהונתן בן־עזיהו",
      "parsha": "ס"
    },
    {
      "number": 26,
      "hebrew": "ועל עשי מלאכת השדה לעבדת האדמה עזרי בן־כלוב",
      "parsha": "ס"
    },
    {
      "number": 27,
      "hebrew": "ועל־הכרמים שמעי הרמתי ועל שבכרמים לאצרות היין זבדי השפמי",
      "parsha": "ס"
    },
    {
      "number": 28,
      "hebrew": "ועל־הזיתים והשקמים אשר בשפלה בעל חנן הגדרי ועל־אצרות השמן יועש",
      "parsha": "ס"
    },
    {
      "number": 29,
      "hebrew": "ועל־הבקר הרעים בשרון שטרי [שרטי] השרוני ועל־הבקר בעמקים שפט בן־עדלי",
      "parsha": "ס"
    },
    {
      "number": 30,
      "hebrew": "ועל־הגמלים אוביל הישמעלי ועל־האתנות יחדיהו המרנתי",
      "parsha": "ס"
    },
    {
      "number": 31,
      "hebrew": "ועל־הצאן יזיז ההגרי כל־אלה שרי הרכוש אשר למלך דויד",
      "parsha": "ס"
    },
    {
      "number": 32,
      "hebrew": "ויהונתן דוד־דויד יועץ איש־מבין וסופר הוא ויחיאל בן־חכמוני עם־בני המלך",
      "parsha": "ס"
    },
    {
      "number": 33,
      "hebrew": "ואחיתפל יועץ למלך וחושי הארכי רע המלך",
      "parsha": "ס"
    },
    {
      "number": 34,
      "hebrew": "ואחרי אחיתפל יהוידע בן־בניהו ואביתר ושר־צבא למלך יואב",
      "parsha": "פ"
    }
  ]
}