{
  "book": "Job",
  "bookHebrew": "איוב",
  "chapter": 23,
  "verses": [
    {
      "number": 1,
      "hebrew": "ויען איוב ויאמר"
    },
    {
      "number": 2,
      "hebrew": "גם־היום מרי שחי ידי כבדה על־אנחתי"
    },
    {
      "number": 3,
      "hebrew": "מי־יתן ידעתי ואמצאהו אבוא עד־תכונתו"
    },
    {
      "number": 4,
      "hebrew": "אערכה לפניו משפט ופי אמלא תוכחות"
    },
    {
      "number": 5,
      "hebrew": "אדעה מלים יענני ואבינה מה־יאמר לי"
    },
    {
      "number": 6,
      "hebrew": "הברב־כח יריב עמדי לא אך־הוא ישם בי"
    },
    {
      "number": 7,
      "hebrew": "שם ישר נוכח עמו ואפלטה לנצח משפטי"
    },
    {
      "number": 8,
      "hebrew": "הן קדם אהלך ואיננו ואחור ולא־אבין לו"
    },
    {
      "number": 9,
      "hebrew": "שמאול בעשתו ולא־אחז יעטף ימין ולא אראה"
    },
    {
      "number": 10,
      "hebrew": "כי־ידע דרך עמדי בחנני כזהב אצא"
    },
    {
      "number": 11,
      "hebrew": "באשרו אחזה רגלי דרכו שמרתי ולא־אט"
    },
    {
      "number": 12,
      "hebrew": "מצות שפתיו ולא אמיש מחקי צפנתי אמרי־פיו"
    },
    {
      "number": 13,
      "hebrew": "והוא באחד ומי ישיבנו ונפשו אותה ויעש"
    },
    {
      "number": 14,
      "hebrew": "כי ישלים חקי וכהנה רבות עמו"
    },
    {
      "number": 15,
      "hebrew": "על־כן מפניו אבהל אתבונן ואפחד ממנו"
    },
    {
      "number": 16,
      "hebrew": "ואל הרך לבי ושדי הבהילני"
    },
    {
      "number": 17,
      "hebrew": "כי־לא נצמתי מפני־חשך ומפני כסה־אפל"
    }
  ]
}