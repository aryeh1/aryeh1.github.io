{
  "book": "Job",
  "bookHebrew": "איוב",
  "chapter": 40,
  "verses": [
    {
      "number": 1,
      "hebrew": "ויען יהוה את־איוב ויאמר"
    },
    {
      "number": 2,
      "hebrew": "הרב עם־שדי יסור מוכיח אלוה יעננה",
      "parsha": "פ"
    },
    {
      "number": 3,
      "hebrew": "ויען איוב את־יהוה ויאמר"
    },
    {
      "number": 4,
      "hebrew": "הן קלתי מה אשיבך ידי שמתי למו־פי"
    },
    {
      "number": 5,
      "hebrew": "אחת דברתי ולא אענה ושתים ולא אוסיף",
      "parsha": "פ"
    },
    {
      "number": 6,
      "hebrew": "ויען־יהוה את־איוב מנ סערה [מן ] [סערה] ויאמר"
    },
    {
      "number": 7,
      "hebrew": "אזר־נא כגבר חלציך אשאלך והודיעני"
    },
    {
      "number": 8,
      "hebrew": "האף תפר משפטי תרשיעני למען תצדק"
    },
    {
      "number": 9,
      "hebrew": "ואם־זרוע כאל לך ובקול כמהו תרעם"
    },
    {
      "number": 10,
      "hebrew": "עדה נא גאון וגבה והוד והדר תלבש"
    },
    {
      "number": 11,
      "hebrew": "הפץ עברות אפך וראה כל־גאה והשפילהו"
    },
    {
      "number": 12,
      "hebrew": "ראה כל־גאה הכניעהו והדך רשעים תחתם"
    },
    {
      "number": 13,
      "hebrew": "טמנם בעפר יחד פניהם חבש בטמון"
    },
    {
      "number": 14,
      "hebrew": "וגם־אני אודך כי־תושע לך ימינך"
    },
    {
      "number": 15,
      "hebrew": "הנה־נא בהמות אשר־עשיתי עמך חציר כבקר יאכל"
    },
    {
      "number": 16,
      "hebrew": "הנה־נא כחו במתניו ואנו בשרירי בטנו"
    },
    {
      "number": 17,
      "hebrew": "יחפץ זנבו כמו־ארז גידי פחדו [פחדיו] ישרגו"
    },
    {
      "number": 18,
      "hebrew": "עצמיו אפיקי נחושה גרמיו כמטיל ברזל"
    },
    {
      "number": 19,
      "hebrew": "הוא ראשית דרכי־אל העשו יגש חרבו"
    },
    {
      "number": 20,
      "hebrew": "כי־בול הרים ישאו־לו וכל־חית השדה ישחקו־שם"
    },
    {
      "number": 21,
      "hebrew": "תחת־צאלים ישכב בסתר קנה ובצה"
    },
    {
      "number": 22,
      "hebrew": "יסכהו צאלים צללו יסבוהו ערבי־נחל"
    },
    {
      "number": 23,
      "hebrew": "הן יעשק נהר לא יחפוז יבטח כי־יגיח ירדן אל־פיהו"
    },
    {
      "number": 24,
      "hebrew": "בעיניו יקחנו במוקשים ינקב־אף"
    },
    {
      "number": 25,
      "hebrew": "תמשך לויתן בחכה ובחבל תשקיע לשנו"
    },
    {
      "number": 26,
      "hebrew": "התשים אגמון באפו ובחוח תקוב לחיו"
    },
    {
      "number": 27,
      "hebrew": "הירבה אליך תחנונים אם־ידבר אליך רכות"
    },
    {
      "number": 28,
      "hebrew": "היכרת ברית עמך תקחנו לעבד עולם"
    },
    {
      "number": 29,
      "hebrew": "התשחק־בו כצפור ותקשרנו לנערותיך"
    },
    {
      "number": 30,
      "hebrew": "יכרו עליו חברים יחצוהו בין כנענים"
    },
    {
      "number": 31,
      "hebrew": "התמלא בשכות עורו ובצלצל דגים ראשו"
    },
    {
      "number": 32,
      "hebrew": "שים־עליו כפך זכר מלחמה אל־תוסף"
    }
  ]
}